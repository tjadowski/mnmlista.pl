pokonaj reklamę
2009-10-16#1
/beat-advertising

Powodem, dla którego reklama działa na większość z nas jest poczucie, że czegoś nam brakuje. Poczucie, że gdybyśmy tylko zrobili X albo posiadali Y, to bylibyśmy szczęśliwsi. Poczucie, że potrzebujemy tego szczęścia, jakie jest nam oferowane.

Gdybyśmy mieli w sobie  pełnię, szczęście i zadowolenie&#8230; to reklama by nie działała. Mówilibyśmy wtedy &#8222;Nie, dziękuję&#8221;.

Cała rzecz w tym, że ty już to wszystko masz.

Musisz tylko zdać sobie z tego sprawę i wyrazić to w sobie.

Masz wszystko, czego potrzebujesz do szczęścia, już teraz. Żadne z typowych pragnień posiadania więcej pieniędzy, lepszego domu, samochodu, lepszych ubrań i gadżetów, dużego telewizora, super udanej kariery czy biznesu, żadne z nich nie da ci szczęścia.

Szczęście to proste przyjemności, to spędzanie czasu na robieniu tego, co kochasz i spędzanie czasu z tymi, których kochasz. Szczęście to zdawanie sobie sprawy, że świat dokoła nas &#8211; niezależnie od tego gdzie jesteśmy &#8211; jest cudem, jest piękny i wypełniony tym, co daje nam radość.

* **Czy masz oczy?** Jeśli tak, to posiadasz narzędzie do cieszenia się niebem, wodą, roślinnością, ludźmi &#8211; wszystko to są cudowności.
* **Czy masz uszy?** Jeśli tak, to posiadasz narzędzie do cieszenia się muzyką, śmiechem i rozmową.
* **Czy masz kubki smakowe?** Jeśli tak, to doświadczasz symfonii cudów, w poziomkach, czekoladzie, popcornie, czystej wodzie, mięcie i pikantnym tajskim jedzeniu.
* **Czy masz czucie na skórze?** Jeśli tak, to posiadasz narzędzie do cieszenia się dotykiem drugiego człowieka, tkanin, jakie masz na sobie, drzewa, które możesz objąć na spacerze, trawy, po której możesz biegać boso, możesz rozkoszować się dotykiem promieni słońca na twarzy i chłodem bryzy nad wodą.
* **Czy masz nos?** Jeśli tak, to posiadasz narzędzie do poznawania feerii zapachów kwiatów, włosów ukochanej osoby, ziemi po obfitym deszczu.

To wszystko są narzędzia do szczęścia. Używaj ich i zdaj sobie sprawę, że jesteś błogosławiony ponad wszelką miarę.

Żyj swoim życiem doceniając każdą chwilę jako cud, a niczego więcej nie będziesz chciał. Doceniaj ludzi dokoła ciebie, ciesz się zwariowanym skomplikowaniem wyjątkowości, jaką sobą reprezentują, a nie będziesz potrzebował żadnej dodatkowej rozrywki.

Masz już wszystko. Gdy więc następnym razem ktoś zaoferuje ci &#8222;więcej&#8221;, powiedz &#8222;Nie, dziękuję&#8221;.

> „Bądź zadowolony z tego co masz; ciesz się z okoliczności, jakie są.
> Kiedy zdasz sobie sprawę, że niczego nie brakuje, cały świat należy do
> Ciebie” **- Lao Tse**
