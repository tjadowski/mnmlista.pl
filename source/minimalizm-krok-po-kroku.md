minimalizm krok po kroku
2010-02-03#1
/minimalism-steps

Możesz stać się minimalistą w jeden dzień, nie tylko zmieniając swoje podejście, lecz zrzekając się własności.

Oczywiście dla większości z nas nie jest to realistyczne. Mamy rodziny, prace, życie i dopóki nie chcemy zrezygnować z tego wszystkiego, to nasze podejście nie będzie tak drastyczne.

Dla większości ludzi najlepsza jest zmiana powoli.

Zalecam więc dokonywanie jej krok po kroku, tak jak robiłem to sam. Poniżej przedstawiam takie kroki:

1. Przestań kupować niepotrzebne rzeczy. Ten krok był dla mnie ważny, gdyż chciałem wyjść z ogromnego zadłużenia (udało mi się). Kupuj jedynie niezbędne rzeczy i zawsze zadawaj sobie pytanie: czy jest to naprawdę konieczne? Najpierw zatrzymaj krwawienie.
2. Pozbądź się oczywistych rzeczy. Rzeczy, które ci przeszkadzają, a których bardzo rzadko używasz. Często możesz od razu zapełnić kilka pudełek, włożyć je do samochodu i oddać na cele charytatywne lub znajomym już następnego dnia.
3. Pozbądź się kolejnych oczywistych rzeczy. Teraz, gdy już oczyściłeś trochę bałaganu, możesz zacząć się rozglądać i zobaczyć kolejne rzeczy, których rzadko używasz. Zapakuj je do pudełek.
4. Oczyść bałagan z podłóg w domu. Jeśli nie widać podłogi, gdyż masz wszędzie porozrzucane ubrania, pudełka i inne rzeczy, to zacznij to czyścić.
5. Wyczyść wszystkie pozostałe płaskie powierzchnie. Półki, blaty, szafki. Nie muszą być całkiem puste, lecz powinny na nich zostać jedynie niezbędne rzeczy.
6. Przejdź do szaf i szuflad. Wyczyść w nich bałagan, po jednej na raz.
7. Pozbądź się kolejnej części. W tym miejscu drastycznie już wszystko uprościłeś, lecz możesz przejść ponownie po liście tego, co posiadasz i zobaczyć rzeczy, których nie używasz tak często.
8. Zacznij to wszystko puszczać emocjonalnie. Z emocjonalnych powodów będą istnieć rzeczy, z którymi nie możesz się rozstać &#8211; ubrania, buty, książki, pamiątki, prezenty, rzeczy z dzieciństwa. Jest to trudne, lecz z czasem nauczysz się, że takie przywiązania nie są konieczne.
9. Pozbądź się kolejnej części. W tym momencie jesteś już bardzo minimalistyczny, lecz możesz to jeszcze poprawić.
10. I tak dalej. Ten proces nigdy się nie kończy, aż faktycznie wszystko porzucisz. Ja jeszcze tu nie doszedłem.

Te kroki to tylko ogólny obraz tego, przez to przeszedłem, lecz może on pomóc tobie w organizacji tego procesu.
