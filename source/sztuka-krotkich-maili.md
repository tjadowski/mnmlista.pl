sztuka krótkich maili
2009-10-03#1
/the-art-of-brief-emails

> Ze słowami jest jak z promieniami słońca. Im bardziej je kondensujesz, tym głębiej palą. &#8211; Robert Southey

Emaile są dla niektórych z nas jak zaraza. Szybko się roznoszą, zarażają cię aż pokryjesz się wrzodami i nie możesz zrobić nic użytecznego, a ostatecznie zapełniają ulice trupami.

OK, może emaile nie są _dosłownie_ jak zaraza.

Mogą one jednak zająć ci cały dzień, jeśli na to pozwolisz. Poznaj sztukę zwięzłości i treściwości.

Opanuj sztukę pisania zwięzłych emaili i przekazuj najważniejsze informacje bez poświęcania im dużo czasu &#8211; twojego lub twojego odbiorcy. Swoją zwięzłością zachęcasz również swojego odbiorcę do zwięzłości. Eliminując paplaninę, stajesz się również lepszym pisarzem.

Oto kilka porad do pisania krótkich maili:

* **Bez tematu.** Jest to kontrowersyjne, gdyż wiele osób wierzy, że temat jest kluczem według którego ludzie przeglądają skrzynkę odbiorczą. Ja osobiście patrzę na nadawcę, by określić czy przeczytam tego maila i zazwyczaj mogę przeczytać pierwszą linijkę w Gmailu, jeszcze bez otwierania maila. Zatem temat staje się nieważny. Po prostu przejdź wprost do wiadomości i zostaw meta dane. To treść jest decydująca. Jeśli odbiorca cię zna, otworzy maila. Uwaga: jest to przez niektórych uważane za nieuprzejme, więc miej na uwadze oczekiwania swojego odbiorcy. W stosunku do przyjaciół, rodziny i bliskich współpracowników, omijanie linii tematu jest w porządku. W przypadku bardziej formalnych maili, dobrze jest wpisać temat i nie stosować się do wszystkich poniższych zasad.
* **Ogranicz się do kilku zdań.** Od dawna jestem zwolennikiem [zasady 5 zdań](http://five.sentenc.es/) i jeśli możesz zmieścić się w 2-3 zdaniach, to jeszcze lepiej. Wprowadzenie ograniczenia wymusza zwięzłość &#8211; tak jak haiku.
* **Bez powitania.** Oczywiście uprzejmość i etykieta narzucają powitanie. Jeśli jednak głównie piszemy do przyjaciół, współpracowników lub rodziny, to czy naprawdę obchodzi ich nasze powitanie? Ich czas jest wartościowy. Przejdź od razu do wiadomości.
* **Bez podpisu.** Nie cierpię długich stopek, szczególnie u kogoś z kim regularnie piszę. Znam już wszystkie twoje dane &#8211; po co je wysyłać? Po prostu się podpisz, tak zwięźle jak to możliwe. Moim podpisem jest po prostu imię, lecz jeśli znam tę osobę, to i to ominę.
* **Wąska tematyka.** Jeśli masz potrzebę do pisania długich maili, to zazwyczaj próbujesz pisać o zbyt wielu rzeczach. To może być problematyczne &#8211; na przykład odbiorca może pominąć niektóre części maila. Skup się na jednym temacie i przejdź do rzeczy.
* **Redaguj.** Wiem, że chcesz to napisać, wysłać i zapomnieć. Takie podejście jest nieuprzejme wobec odbiorcy. Mówisz w ten sposób, że nie zasługuje on na dobrego maila. Nie chodzi o to, by spędzać całe godziny nad doprowadzaniem każdej wiadomości do perfekcji, lecz jeśli możesz poświęcić 10 sekund na przejrzenie maila, usunięcie zbytecznych zdań i słów, to wyświadczasz swojemu odbiorcy (i sobie) przysługę.
* **Rozważ sens wysyłania.** Czasami email jest zbyteczny. Zanim wyślesz, czy nawet zanim napiszesz maila, zastanów się, czy naprawdę potrzeba &#8222;dziękuję&#8221;, &#8222;dostałem&#8221;, czy jakiejkolwiek podobnej wiadomości. Czasami jest to ok, lecz jeśli ktoś przyśle ci wiadomość &#8222;dostałem&#8221;, czy musisz na nią odpowiedzieć &#8222;dziękuję&#8221;? Po prostu przejdź dalej.

Jeśli znasz ludzi, którym przydałyby się te informacje, to napisz do nich maila. Zwięźle.

> Jeśli potrzeba wielu słów, by wyrazić co masz na myśli, to przemyśl to bardziej. &#8211; Dennis Roth
