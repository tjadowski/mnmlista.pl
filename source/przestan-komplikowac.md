przestań komplikować
2010-03-05#1
/stop-making-it-complicated

Teraz, kiedy nauczyłem się patrzeć na wszystko z perspektywy prostoty, widzę, że inni robią te same błędy, co ja w przeszłości.

Mówię im &#8211; i sobie z przeszłości &#8211; &#8222;Przestań to wszystko komplikować!&#8221;

Nie zamierzam krytykować sposobu, w jaki inni ludzie to robią, lecz powiem trochę o rzeczach, jakie ja sam robiłem źle w przeszłości.

Największym problemem było rozpoczęcie nowych działań &#8211; jak zacząć biegać, jak zorganizować sobie pracę i produktywność, jak rozpocząć pisanie bloga, jak wyjść z długu, a nawet jak rozpocząć proces upraszczania.

Zawsze komplikowałem rzeczy. Patrząc w przeszłość, chce mi się płakać lub śmiać. A jednak wiem, że życie to proces nauki i te wczesne błędy pomogły mi dotrzeć do miejsca, w którym jestem teraz. Nawet teraz popełniam całą masę błędów, ucząc się po drodze.

**Przykład 1:** Chciałem być bardziej produktywny, więc nauczyłem się GTD (Getting Things Done, fantastyczna książka Davida Allena). Kupiłem narzędzia polecane przez innych zajmujących się GTD, zrobiłem serię list, wypróbowałem tuzin programów zajmujących się tym. Każdy, kto zajmuje się GTD zna ten problem. GTD, tak samo jak i wiele innych systemów produktywności, może się ostatecznie pokomplikować.

Dzisiaj, moją radą dla wcześniejszego siebie jest: przestań komplikować. Produktywność, tak jak rozumiem ją teraz, jest prosta. Wybierasz najważniejszą rzecz, jaką chcesz dzisiaj zrobić, usuwasz rozkojarzenia i rozpoczynasz ją. Nie potrzebujesz nawet listy, chociaż posiadanie listy dla pamiętania, co należy jeszcze później zrobić, jest ok. Miej jedną listę, lecz nie baw się tym. Po prostu wybierz jedną rzecz i zacznij pracować.

**Przykład 2:** Kiedy chciałem wyjść z długu, próbowałem różnych programów do finansów, robiłem tabele, przygotowywałem daty płatności, śledziłem wszystko. Było to skomplikowane.

Teraz wiem, że jest to proste. Po pierwsze, zakończ niepotrzebne wydawanie (wiem, że jest to łatwiej powiedzieć niż zrobić, lecz gdy już nauczysz się to rozpoznawać i powstrzymasz swoje impulsy, nie jest to skomplikowane). Po drugie, włóż wszystko co możesz w spłatę jednego długu na raz (wcześniej tworząc mini fundusz na wszelki wypadek, w wysokości co najmniej 1 miesiąca kosztów). Spłać ten jeden dług, a potem spłać następny.

**Przykład 3:** Kiedy zacząłem prowadzić bloga, sprawdzałem dziesiątki różnych programów, wystrojów graficznych, systemów reklam, ebooków, artykułów itp. Jest to naturalne, uczyłem się w ten sposób tej dziedziny.

Teraz wiem, że jest to proste: Wybierasz temat i piszesz. A potem klikasz &#8222;opublikuj&#8221;. Dzielisz się tymi tematami na Twitterze i Facebooku, jeśli chcesz, lecz nie musisz się tym martwić. Po prostu pisz interesujące i/lub użyteczne rzeczy, a ludzie je w końcu znajdą. Po prostu pisz i publikuj.

Kiedy zaczniesz coś nowego, istnieje proces nauki. Zdaj sobie jednak sprawę, że o ile uczenie się jest dobre, to samo robienie tej rzeczy nie musi być skomplikowane. Znajdź najprostszy sposób na robienie tych rzeczy i po prostu zacznij to robić. Nauczysz się poprzez praktykę.
