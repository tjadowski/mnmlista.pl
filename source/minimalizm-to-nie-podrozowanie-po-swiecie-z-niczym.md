minimalizm to nie podróżowanie po świecie z niczym
2013-08-29#1
/suitcase

Czytałem ostatnio artykuł, gdzie była mowa o tym, jak bardzo minimalizm jest słaby, gdyż nic nie posiadając i podróżując po świecie jedynie z małą walizką oznacza, że nigdy nie będziesz miał oszczędności ani bezpiecznego domu dla twoich dzieci.

No cóż. Jest tutaj kilka kwestii do poruszenia.

Po pierwsze, minimalizm o którym tam mowa, to tylko jeden ze sposobów. Oczywiście, wielu minimalistów to single, którzy z łatwością mogą pracować gdziekolwiek i podróżować po całym świecie z plecakiem.

Innym sposobem jest życie w domu, który jest wystarczająco duży (lecz nie nazbyt duży) dla potrzeb twojej rodziny i posiadać tylko co, czego potrzeba i niewiele ponad to i nie skupiać się tak bardzo na konsumpcji lecz na robieniu rzeczy, które kochasz z ludźmi, których kochasz.

I tak, możesz od czasu do czasu podróżować po świecie z małymi plecakami. Lecz jest to tylko część twojego życia. A przynajmniej tak wygląda to u mnie.

Zatem minimalizm to nie jest tylko jeden sposób życia. Jest to odkrycie, co jest najlepsze dla ciebie (i twojej rodziny, jeśli ją posiadasz) i bycie bardziej świadomym tego, co posiadasz i robisz. Nie jest to obsesja wobec posiadania, lecz właśnie uważność i świadomość. Chodzi o odnalezienie zadowolenia.

Po drugie, jako minimalista możesz mieć oszczędności. Tak naprawdę,
wielu minimalistów je posiada. Często **łatwiej** jest mieć oszczędności, ponieważ mniej wydajesz na bezsensowne rzeczy, jak duży dom i kilka samochodów. Możesz zatem włożyć więcej pieniędzy do banku, oszczędzając na późniejsze lata. Możesz to robić samemu, ale możesz też z rodziną. Polecam to &#8211; oszczędności dają ci spokój umysłu.
