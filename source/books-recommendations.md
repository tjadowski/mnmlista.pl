Książki które polecam
0000-00-00
/books-recommendations

Jednym z moich ulubionych sposobów spędzania czasu wolnego jest czytanie.

Poniżej lista wartościowych moim zdaniem lektur które każdy powinien przeczytać:

* Fumio Sasaki "Pożegnanie z nadmiarem"

	Spośród wielu książek traktujących o minimalizmie, ta najbardziej do mnie przemówiła. Oparta w kulturze
	japońskiej i buddyzmie zen, które tradycyjnie były minimalistyczne, dopóki wzorce zachodnie nie zostały
	narzucone społeczeństwu japońskiemu. Powrót do minimalistycznych korzeni kraju. Pełna praktycznych porad.

* Greg McKeown "Esencjalista"

	Strategia jak wdrożyć w życie ważną zasadę "mniej ale lepiej". I do czego takie zdyscyplinowane wdrożenie
	tej strategii prowadzi.

* Cal Newport "Praca głęboka" i "Cyfrowy Minimalizm"

	Polecam zdecydowanie. Opisują one jak odzyskać skupienie w pracy i uporządkować swoje życie cyfrowe
	po pracy, z czym wielu z nas ma obecnie problemy (ja nie jestem wyjątkiem). Jest to problem o wielu przyczynach, 
	ale najważniejsza wynika z nadmiaru wszystkiego: informacji, opcji wyboru, rzeczy do zrobienia itp. oraz świadomego
	działania korporacji technologicznych które tak projektują swoje użyteczne narzędzia aby ich jak najwięcej używać.
	Powoduje to, że inne, ważniejsze obszary naszego życia cierpią, bo doba ma niezmiennie 24h. Pełne praktycznych
	technik jak odzyskać ten utracony czas na nowo i przeznaczyć go na ważne dla nas sprawy. Bo czy ktoś na łożu śmierci
	będzie żałował że tak mało czasu spędzał na Facebooku?

* Seneka "Listy Moralne do Lucyliusza" i Marek Aureulisz "Rozmyślania"

	Dwa dzieła stoickie, napisane ponad dwa tysiąclecia temu, a przesłania i rozwiązania naszych problemów zawarte w nich
	są cały czas aktualne i działające. Polecam każdemu, niezależnie czy interesuje się filozofią stoicką czy też nie. Może
	w nich znajdziesz odpowiedź na pytanie co to znaczy dobre i wartościowe życie?

* Katarzyna Kędzierska "Chcieć mniej"

	Minimalizm z perspektywy kobiety. Warto, nawet jeśli jesteś mężczyzną. Dużo praktycznych wskazówek, z solidną bazą praktyki
	w polskich warunkach. Brak ekstremizmów, podejście bardziej zrównoważone niż u Fumio Sasakiego.
