minimalistyczna rozrywka
2010-03-18#1
/minimalist-fun

Ktoś zapytał mnie ostatnio:

> Jako minimalista, co robisz dla rozrywki? Jest to jedyny problem, jaki widzę u siebie, gdybym zdecydował się żyć minimalistycznie.

Odnosi się to do mitu minimalizmu &#8211; że mamy puste życie i nie możemy robić nic dla zabawy, gdyż próbujemy odrzucić konsumpcyjność i wydatki, które to z sobą niesie.

### Cel rozrywki

Najpierw rozważmy: czym jest rozrywka i do czego jest nam potrzebna?

Rozrywka ma zazwyczaj nas rozkojarzyć, ma dać nam poczucie, że nasze życie jest ekscytujące &#8211; tak właśnie działają rozkojarzacze takie jak telewizja, filmy, karnawały, wypady na zakupy, gry komputerowe, picie i imprezy. I chociaż każda z tych rzeczy ma również zalety (np. dobry film jest dziełem sztuki), często służą one tylko odciągnięciu nas od pracy czy innych trudności.

Niestety ta zabawa jest tylko tymczasowa i często pusta. I gdy tylko zejdziemy z tego chwilowego haju, musimy znaleźć nowy rozrywkowy haj, ad nauseam.

Wierzę, że jeśli odnajdziesz zadowolenie, to nie będziesz potrzebował rozrywki. Nie chodzi o to, że nigdy już nie obejrzysz telewizji, dobrego filmu czy nigdy nie pójdziesz na imprezę albo do parku rozrywki&#8230; po prostu nie będziesz już potrzebował tego jako formy rozrywki. Nie pójdziesz na zakupy, by zapełnić pustą przestrzeń w swoim życiu, by wypełnić potrzebę znalezienia szczęścia, gdyż już jesteś zadowolony i nie masz tej pustej przestrzeni ani potrzeby.

Odnalezienie zadowolenia to nauka, by doceniać to, co już masz. Nauka konceptu posiadania wystarczającej ilości wszystkiego, nauka cieszenia się prostymi rzeczami. Nie przychodzi to w jeden dzień, lecz im bardziej jesteś tego świadomy, tym masz więcej zadowolenia i mniej potrzeby rozrywki.

### Minimalistyczna zabawa

Pozostaje zatem pytanie: co robię dla rozrywki?

Eliminując to, co zbędne, stworzyłem przestrzeń dla tego, co jest dla mnie najważniejsze. O to tak naprawdę chodzi w minimalizmie.

To, co dla mnie ważne to: rodzina, pisanie, czytanie, bieganie. Zatem moją zabawą jest czas poświęcany na te cztery rzeczy.

Oto kilka przykładów rzeczy, jakie w zeszłym tygodniu robiłem dla zabawy:

* Byłem na małym spotkaniu rodzinnym z okazji urodzin mojej córki
* Poszedłem na spacerową randkę z moją żoną, gdzie zjedliśmy na plaży i poszliśmy na spacer na kawę i do kina
* Trzy razy w tygodniu biegałem z moją siostrą
* Trenowałem z moim bratankiem, wykonując ćwiczenia obciążające całe ciało
* Czytałem z dziećmi
* Kilka razy spacerowałem z moją córką
* Czytałem książkę, gazety, artykuły online
* Zjadłem obiad z moją mamą i siostrą
* Pomagałem mamie w jej ogrodzie
* Napisałem kilka wpisów na blogu i trochę [mojej nowej książki](http://focusmanifesto.com/)
* Jeździłem na rowerze, by spotkać się z przyjacielem na kawę.

To tylko kilka przykładów, lecz wiesz już o co chodzi. Nie każdy wyobraża sobie rozrywkę w ten sposób, lecz mi robienie tych rzeczy daje radość.
