kreatywność ograniczeń
2010-03-10#1
/constraints

Na tej stronie nałożyłem na siebie ograniczenie do 400 słów na temat
(chyba, że będzie to bezcelowe). Wymusza to na mnie zwięzłość,
wybieranie ważnych aspektów i bycie **kreatywnym**.

Tak: ograniczenia wymuszają na nas kreatywność.

Często ograniczenia postrzegamy jako coś negatywnego, lecz dla mnie są one zaletą. Mogą ograniczać wolność i wymuszać pewne ofiary, lecz również wymuszają na nas wybór. I pracę wewnątrz i dokoła tych ograniczeń.

Gdy musimy pracować wewnątrz granic, musimy odkryć, w jaki sposób sobie z nimi poradzić. Wymusza to na nas myślenie wykraczające poza normalny tryb myślenia; myślenie o nowych sposobach na dokonanie czegoś.

Zastanów się nad tym:

* Kiedy mamy mały dom, musimy znaleźć nowy sposób życia wewnątrz tej małej przestrzeni, zamiast być leniwym i robić cokolwiek nam się tylko podoba z dużą przestrzenią.
* Kiedy używamy mniejszej ilości słów, musimy dobierać je mądrze, zamiast bezmyślnie je z siebie wylewać.
* Kiedy jemy mniej kalorii, musimy wybierać bardziej pożywne i smaczne jedzenie, by liczył się każdy kęs.
* Kiedy mamy mniej przestrzeni na magazynowanie, musimy wybierać tylko najważniejsze rzeczy i obyć się bez reszty.
* Kiedy ograniczamy się do czterech zdań na email, musimy w kreatywny sposób powiedzieć tylko to, co istotne.

Mógłbym tak wymieniać cały dzień, lecz byłoby to sprzeczne z istotą tematu. Jakie ograniczenia możesz na siebie nałożyć i w jaki sposób możesz z nimi kreatywnie pracować?
