minimalista w Nowym Jorku
2011-08-11#1
/nyc

Byłem w Nowym Jorku przez cztery dni, lecz z łatwością widzę, jak ciężkie może być już samo rozważanie minimalizmu w tym miejscu. Każdy jest niezwykle zajęty i w pośpiechu. Moda i zakupy mają tutaj centralne miejsce, tak jak w żadnym innym miejscu. Korki i hałas grają tutaj crescendo.

Czy można być minimalistą w Nowym Jorku?

Możesz być minimalistą wszędzie. Potrzebujesz jedynie odrzucić konsumpcjonizm i nauczyć się być zadowolonym z tego, co masz.

Nowy Jork zdaje się zmuszać ludzi do posiadania małych mieszkań, lecz wiele osób zawala te małe przestrzenie latami zakupów. Zamiast tego, pozwól, by ograniczenie przestrzeni stało się pozytywną rzeczą: posiadaj jedynie to, co niezbędne i opróżniaj te małe przestrzenie z bałaganu. Naucz się najlepiej wykorzystywać tę małą przestrzeń.

Zakupy tutaj to sztuka. Lecz są też inne rodzaje sztuki do nauczenia: tutejsza biblioteka publiczna jest jedną z najbardziej niesamowitych, jakie widziałem. Oznacza to, że sztuka czytania może być tutaj praktykowana za darmo. Sztuka słuchania, sztuka bycia w bezruchu, sztuka bycia obecnym z przyjaciółmi, sztuka chodzenia bez celu&#8230; wszystkie są wciąż za darmo.

Moda zdaje się być głównym tematem dla wielu osób, lecz to jest tylko w umyśle. Chodziłem po mieście w ubraniach z drugiej ręki przez cały dzień i nikomu to nie przeszkadzało. Odrzuć wartości konformistyczne i zmuś ludzi, do oceniania cię poprzez twój talent, głos i wkład, a nie poprzez twoje ubrania.

Możesz być minimalistą wszędzie, gdyż jest to nastawienie umysłu. Otoczenie na nas wpływa, lecz również tworzymy nasze otoczenie. I zawsze mamy wybór. Możesz zwolnić, być zadowolonym z małej ilości rzeczy i cenić robienie i bycie, a nie kupowanie.
