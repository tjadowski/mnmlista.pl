przechowuj wszystko w plikach tekstowych
2009-09-21#1
/a-case-for-storing-all-your-info-in-text-files

Jeśli chodzi o technologię, to mocno wierzę w to, że prostsze jest lepsze.

Mamy skłonność do wykorzystywania coraz większej mocy obliczeniowej poprzez zwiększanie złożoności naszych zadań i informacji &#8211; obecnie nie ma już tak, że wszystko jest oparte na tekście (tak jak było to w internecie dawno temu). Teraz wszystko jest graficzne i coraz częściej wykorzystuje wideo.

Rezultatem jest bogatsza prezentacja wizualna, co jest wspaniałe, lecz równocześnie powoduje, że strony ładują się wolniej, aplikacje mają nadmuchany rozmiar i zawieszają się, a informacja, która mogłaby być przedstawiona prosto i szybko, teraz jest przedstawiana poprzez wideo, co sprawia, że czekamy kilka minut, by dotrzeć do jednej czy dwóch interesujących cię informacji.

Złożoność jest duża, powolna, uciążliwa. A co gorsze, nasze dane są często uwiązane w zastrzeżonych formatach, w bazach danych, które mogą się popsuć, w formatach, które nie są kompatybilne z innymi programami.

Prostota jest szybka i lekka. Dane w prostych formatach &#8211; takich jak tekst &#8211; są mobilne, można je przenosić do każdego programu i nie są zamknięte w zastrzeżonych formatach czy bazach danych.

Coraz bardziej przechodzę na pliki tekstowe, po tym jak przez kilka lat byłem fanem bardziej złożonych formatów i programów.

Kocham programy takie jak
[Evernote](http://www.evernote.com/), [Yojimbo](http://shawnblanc.net/2009/09/yojimbo-and-anything-buckets/),
czy nawet proste [Notational Velocity](http://notational.net/) &#8211; lecz tak naprawdę pliki tekstowe są równie dobre. I są przy tym szybsze i prostsze.

Mogę uruchomić mój ulubiony edytor tekstu
([TextEdit](http://en.wikipedia.org/wiki/TextEdit), jest super prosty) i pisać w przeciągu dwóch sekund. Kilka sekund więcej zajmuje załadowanie większego programu takiego jak Evernote czy Yojimbo i każdy z nich zajmuje dużo więcej pamięci systemowej i spowalnia rzeczy. Nawet lekki Notational Velocity, świetny program, przechowuje dane w bazie, która może się popsuć, w formacie, jakiego nie można nigdzie przenieść.

O ile kocham programy graficzne, to są one zbyt duże dla moich potrzeb. Twoje potrzeby mogą być bardziej złożone i wymagające. Ale moje nie są.

Piszę wpisy, artykuły, książki w TextEdit (lub
[WriteRoom](http://www.hogbaysoftware.com/products/writeroom), kiedy czuję zbyt wiele rozkojarzeń), a następnie wklejam je tam, gdzie ich miejsce.

Notatki, listy zadań (jeśli ich potrzebuję) i inne informacje wymagające zapisania, trzymam w plikach tekstowych. Można je otworzyć w pół sekundy, a przy pomocy szybkiej komendy &#8222;Szukaj&#8221;, mogę znaleźć każdą informację.

Ponownie, moje potrzeby są celowo proste. A pliki tekstowe są celowo minimalistyczne, lekkie, szybkie i tym samym piękne.

—

**Uaktualnienie:**

* [PStevenP](http://twitter.com/PStevenP) zapytał, czy przechowuję pliki w Google Docs. Używam tej aplikacji, gdy chcę coś udostępnić innym. Ostatnio po prostu używałem DropBox do synchronizacji plików. Jednak podoba mi się Google Docs. Wciąż opracowuję najlepszą metodę.
* [victorluft](http://twitter.com/victorluft) i [scrod](http://twitter.com/scrod) pokazali mi, że można ustawić Notational Velocity, by zapisywało twoje dane w plikach tekstowych, o czym wcześniej nie wiedziałem. To czyni ten program dobrym sposobem na zarządzanie plikami tekstowymi. [Czytaj więcej](http://scrod.posterous.com/regarding-a-case-for-storing-all-your-info-in).
* [abhidg](http://twitter.com/abhidg) zasugerował [Todo.txt](http://ginatrapani.github.com/todo.txt-cli/) jako lekką aplikację linii poleceń do zarządzania tekstowymi listami zadań. Niezłe. Prawdopodobnie nie będę jej używał &#8211; TextEdit mi wystarcza &#8211; lecz jest to dobra alternatywa dla ludzi, którzy wolą linię poleceń.
* [AndreaAresca](http://twitter.com/AndreaAresca) pytał o alternatywę TextEdit dla systemu Windows. Kiedy używałem PC, używałem albo [Notepad](http://en.wikipedia.org/wiki/Notepad_(Windows)) albo [Notepad++](http://notepad-plus.sourceforge.net/uk/site.htm).  Alternatywą dla WriteRoom jest minimalistyczny [FocusWriter](http://gottcode.org/focuswriter/).
