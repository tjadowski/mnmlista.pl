redukowanie idei
2011-07-04#1
/ideas

Jako minimaliści, często rozmawiamy o redukowaniu ilości posiadanych rzeczy i czasami o redukowaniu ilości rzeczy, jakie robimy. A co z tym, co myślimy?

Czy korzystne jest redukowanie "myślenia"? Odkryłem, że robię to już od dłuższego czasu, w wielu obszarach.

Moje pomysły na ćwiczenia gimnastyczne na przestrzeni lat bardzo się uprościły. Wcześniej martwiłem się o idealną długość ćwiczeń, o procentowe zwiększanie tej ilości, o przerwy, o powtórzenia, obciążenie, progresje, zestawy ćwiczeń, programy&#8230;, było to bardzo skomplikowane. Gdy jednak coraz bardziej poznawałem fitness, porzuciłem większość tych pomysłów. Teraz wiem, że większość z nich nie ma większego znaczenia i porzuciłem konkretne cele fitnesowe. Obecnie po prostu staram się ruszać przez większość dni i czerpię z tego radość. Porzuciłem harmonogramy, programy, obciążenia i cele. Pozostały mi najprostsze idee.

Tak samo z dietą. Kiedyś martwiłem się, by nie jeść zbóż, soi czy przetworzonych potraw, owoców czy chemikaliów. Liczyłem kalorie. Teraz po prostu staram się jeść roślinne jedzenie i robię to świadomie. Tak jest prościej.

Pisanie: martwiłem się nad strukturą, brzmieniem, stylem, zwięzłością, gramatyką, harmonogramem, narzędziami i regularnym czytaniem najlepszych autorów etc. Teraz po prostu piszę, gdy czuję inspirację i pozwalam temu płynąć.

Praca: Martwiłem się nad produktywnością, celami, działaniami, spotkaniami, dokumentami, zasadą Pareto, idealnym biurkiem, idealnym ustawieniem komputera. Teraz używam prostych narzędzi i robię to, czym się ekscytuję.

Tak samo jest ze wszystkim co robiłem. W finansach, po prostu wydaję mniej niż zarabiam i od razu płacę rachunki. Na stronie internetowej, po prostu piszę i publikuję i zapominam o komentarzach, reklamach, statystykach i social networkingu. W życiu, po prostu spotykam się z przyjaciółmi i staram się być obecny. Mógłbym wymieniać tak dalej ale już wiesz o co chodzi.

Kiedy coś zaczynamy, zazwyczaj będziemy wszystkiego próbować. Kiedy jednak się uczymy, możemy redukować te idee, które dla nas nie mają znaczenia. W ten sposób zostaje to, co istotne.
