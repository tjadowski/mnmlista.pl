produkowanie zadowolenia
2010-04-29#1
/manufacturing-content

Wiele problemów, jakich doświadczamy jako społeczeństwo, pochodzi z produkowania potrzeb. Otyłość, dług, kryzys finansowy, nadmiar rzeczy, konsumpcjonizm, globalne ocieplenie itd&#8230; wszystkie dzieją się, gdyż nigdy nie jesteśmy zadowoleni, ciągle chcąc więcej i nie kontrolujemy naszych pragnień. Te pragnienia zostały wyprodukowane poprzez reklamy i chemikalia (np. frytki w niektórych fast-foodach mają dodawane środki, które sprawiają, że bardzo mamy na nie ochotę itp.).

Reklamodawcy studiowali mechanizmy ludzkich pragnień i doskonalili sztukę sprawiania, byśmy pragnęli rzeczy. Dzieci oglądające kreskówkę, będą jadły więcej przekąsek, jeśli w trakcie kreskówki pojawią się reklamy jedzenia (nie ma znaczenia, jaki to rodzaj jedzenia) niż gdyby były to reklamy innych rzeczy. Ludzie, którzy widzieli iPada nie mogą oprzeć się pokusie kupienia go, gdyż są one takie zajebiste! Samochodu, domy, ubrania, gadżety, jedzenie, podróże, co tylko zechcesz &#8211; zostaliśmy wytrenowani poprzez reklamy, by ich chcieć.

W jaki sposób człowiek, czy społeczeństwo może zwalczać takie pragnienia? Jest to strasznie trudne. Spróbuj przejść się przez sklep Apple lub przejść przez obszar z jedzeniem w centrum handlowym czy też spróbuj oglądać telewizję, nie pragnąc rzeczy, jakie napotykasz. Niektórzy ludzie mogą się kontrolować albo nauczyli się łączyć te rzeczy z negatywnymi myślami (tłuste, plastikowe, powierzchowne etc.) lecz większość z nas nie ma takiego zdyscyplinowania.

Jak to rozwiązać? Tak jak pragnienia zostały bardzo dokładnie wyprodukowane, tak musimy teraz wyprodukować zadowolenie. W nas samych i w społeczeństwie.

Jak tego dokonać? Zacząłbym od unikania miejsc, gdzie reklama jest tak natarczywa: telewizja, gazety, centra handlowe. Znajdź treść pozbawioną reklam, lub z jej minimalną ilością: publiczne radio, pozbawione reklam blogi itd. Znajdź sposób, na spędzanie swojego czasu bez konieczności pójścia do centrum handlowego. Unikaj sklepów online. Możemy też pokazywać innym, jak być zadowolonym.

Produkowanie zadowolenia oznacza stworzenie silnego, stałego przekazu&#8230; coś w stylu &#8222;Masz już wystarczająco dużo&#8221;. Albo coś jeszcze lepszego &#8211; ja sam nie wiem co to mogłoby być. chcemy dotrzeć do ludzi, którzy oddają się swoim pragnieniom, przy telewizji, w centrach handlowych czy w internecie. Potrzebujemy kampanii, która dotrze z tym przekazem do domów i będzie edukować ludzi o niebezpieczeństwach produkowanych pragnień i będzie pokazywać ludziom, jak znaleźć zadowolenie.

Wyobraź sobie wielki biały bilboard w centrum miasta z prostym zdaniem: &#8222;Masz już wystarczająco dużo.&#8221;

Wyobraź sobie banery w największych sklepach online, które pokazują się ludziom przed dokonaniem zakupów: &#8222;Wcale tego nie potrzebujesz&#8221;. OK, pewnie te sklepy nigdy by się na to nie zgodziły, ale wiesz już o co chodzi.

Wyobraź sobie karty kredytowe z nadrukiem &#8222;Nie chcesz się zadłużać&#8221;.

Wyobraź sobie, że system w Twoim telefonie komórkowym wykrywa, gdy wchodzisz do sklepu i wyświetla Ci napis &#8222;Bądź zadowolony z tego co masz. Uwolnij się od pragnienia.&#8221;

Wyobraź sobie, że w fastfoodach są napisy &#8222;Nie bądź otyły. Jedz mniej, jedz ekologicznie. Nie zwiększaj ilości, upraszczaj.&#8221;

Wyobraź sobie, że dzieci uczą się, że zamiast kupić sobie kolejną zabawkę, czy grę, mogą cieszyć się naturą, żyć prosto i pełnie.

Zadowolenie przychodzi naturalnie, przy braku wyprodukowanych pragnień. Lecz dojście do tego naturalnego stanu może wymagać nieco pracy.
