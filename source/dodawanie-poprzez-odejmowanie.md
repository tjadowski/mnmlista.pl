dodawanie poprzez odejmowanie
2010-09-07#1
/subtraction

Często, gdy czujemy jakąś potrzebę, to szukamy czegoś, co pozwoli nam ją spełnić.

Chcemy schudnąć, więc kupujemy książki o odchudzaniu, sprzęt do ćwiczeń, tabletki odchudzające, suplementy diety i programy ćwiczeń. Zapisujemy się na siłownię albo na zajęcia z trenerem.

Chcemy podróżować, więc kupujemy walizkę, poduszkę do spania w podróży, idealny bagaż podręczny, a może nawet specjalne ubrania czy sprzęt do podróży.

Chcemy zacząć medytować, więc kupujemy poduszkę do medytacji, zapisujemy się na zajęcia, kupujemy książkę, stoper, albo świetne ubrania do medytacji.

Widzisz już o co chodzi &#8211; każde nowe przedsięwzięcie wymaga nie
tylko nowych ubrań, o których ostrzegał nas
[Thoreau](http://www.quotationspage.com/quote/511.html), lecz również nowego sprzętu, książek, DVD, gadżetów, oprogramowania.

Z kolei dodawanie tych rzeczy do naszego życia dodaje nam również problemów, a nie tylko rozwiązań: często są to zwiększone wydatki, które czasami pogarszają naszą finansową sytuację; są dodatkowym bałaganem w naszym już i tak zabałaganionym życiu; trzeba nad nimi ciągle pracować, pilnować, zajmować się i przechowywać; każde z nich ma duży koszt dla środowiska; nabycie tych nowych rzeczy wymaga transportu etc.

A często te nowe rzeczy dają same problemy, nie dając nam rozwiązań, o które nam chodziło.

Alternatywą do rozważenia &#8211; zamiast dodawania &#8211; jest odejmowanie.

Jeśli uważasz, że potrzebujesz nowego notebooka by pisać, to może twoim problemem nie jest brak notebooka, tylko potrzeba posiadania lepszego. Odejmij to pragnienie i będziesz mógł pisać bez kupowania czegokolwiek.

Jeśli chcesz nowego iPhone&#8217;a (ja mam tak często), zastanów się, czy jest to faktyczna potrzeba, czy tylko pragnienie, które można usunąć. Jeśli chcesz nowego sprzętu do ćwiczeń, zastanów się, czy możesz ćwiczyć bez żadnego sprzętu.

Pusty pokój (albo wyjście na dwór) dostarcza ci wszystkiego, czego potrzebujesz, z wyjątkiem jedzenia i picia i podstawowych ubrań. W pustym pokoju możesz medytować, spać, modlić się, myśleć, tworzyć, komponować, ćwiczyć, rozmawiać z przyjacielem.

To, co posiadasz poza tym pustym pokojem &#8211; książki, dostęp do biblioteki, komputer, długopis, papier i wszystkie inne własności w życiu &#8211; w pewien sposób wykraczają poza to, czego potrzebujesz.

Kiedy odejmujesz pragnienie, możesz odjąć posiadane rzeczy i pozwolić, by twój umysł, serce i życie było wolne. Wtedy możliwości są nieograniczone.
