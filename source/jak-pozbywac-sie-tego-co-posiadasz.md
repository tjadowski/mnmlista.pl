jak pozbywać się tego co posiadasz
2009-09-07#2
/how-to-let-go-of-possessions

Dla większości ludzi, jedną z najtrudniejszych rzeczy w staniu się minimalistą, jest pozbywanie się rzeczy.

Nie ukrywam, że jest to trudne.

Pozbywanie się może być niesamowitym uwolnieniem i możesz się czuć wyzwolony i lekki gdy już to zrobisz. Lecz pozwolenie sobie na pozbycie się rzeczy jest kwestią emocjonalną. A rzeczy, które wywołują emocje nie zawsze są proste do zrobienia.

Istnieje kilka emocjonalnych powodów, dla których ciężko jest nam pozbyć
się rzeczy. Jakiś czas temu, przeczytałem [kilka doskonałych
tekstów](http://jenniferskinner.blogspot.com/2008/05/learning-to-let-go.html) o pozbywaniu się ubrań i podano tam kilka powodów dla tej trudności:

* Z niektórymi rzeczami mamy połączone wspomnienia i pozytywne emocje.
* Wydaliśmy pieniądze na te rzeczy, co oznacza, że ominęły nas inne okazje na wydanie tych samych pieniędzy, a często nie lubimy myśleć o utraconych możliwościach.
* Boimy się, że za jakiś czas może pojawić się okazja do użycia danych ubrań w przyszłości, albo schudniemy 5 kg i kiedyś dopasujemy te stroje na wymiar.
* Boimy się niepewnej przyszłości, w której mogą nam się przydać te rzeczy, gdyż nie będziemy mieli pieniędzy na kupienie czegokolwiek nowego.
* Obecnie cieszymy się z tego, że posiadamy &#8222;dużo&#8221;.

Jak widzisz, sporo powodów składa się na nasze przywiązanie do rzeczy. Możesz również zauważyć, że pierwsze dwa powody dotyczą przeszłości, kolejne dwa są związane z przyszłością, a jedynie ostatni powód dotyczy teraźniejszości.

Istnieją dwa sposoby na pokonanie tych lęków, by odczuć swobodę w pozbywaniu się rzeczy:

1. **Skup się na teraźniejszości.** Z pewnością możemy mieć uczucia w stosunku do przeszłości i martwić się utraconymi okazjami, lecz ich już nie ma. Jeśli skupimy się na teraźniejszości &#8211; ciesząc się z tego czasu, bez potrzeby posiadania wszystkich tych rzeczy, to możemy puścić trzymanie się przeszłości. Bądź szczęśliwy teraz, a nie przywiązuj się do wspomnień i przeszłych utraconych okazji. Jeśli zatrzymamy się na przeszłości, to nie widzimy obecnych możliwości i okazji.

	Lęki o niepewną przyszłość również można usunąć poprzez skupianie się na teraz. Przyszłość jeszcze nie nastąpiła &#8211; istnieje wyłącznie teraźniejszość Nie mamy pojęcia co przyniesie przyszłość, więc martwienie się nią jest stratą czasu. Przekroczymy ten most, gdy będziemy już na miejscu. Skup się na obecnym życiu, na teraz. A kiedy to zrobisz, to zdasz sobie sprawę, że nie potrzebujesz tych rzeczy. Jedyne czego potrzeba, to właściwe wykorzystanie tego, co się dzieje, teraz.

2. **Skup się na jakości, a nie na ilości.** Jasne, posiadanie dużej ilości rzeczy, &#8222;obfitości&#8221; może nieść ze sobą dobre uczucia. Jeśli jednak skupimy się na jakości, a nie na ilości, to możemy mieć jeszcze większą przyjemność. Posiadanie kilku dobrych rzeczy jest dużo lepsze niż posiadanie po prostu dużej ilości rzeczy. Czerpanie radości z małych przyjemności, teraz, jest lepsze niż przemijające i niesatysfakcjonujące emocje, jakie daje nam posiadanie rzeczy.

	Skup się zatem na teraźniejszości i pozwól, by przeszłość i przyszłość odpłynęły. Skup się na jakości, a nie na ilości. W ten sposób likwiduj emocjonalne powiązanie z posiadanymi rzeczami, by móc się ich pozbyć.

Nie jest to tak łatwe, jak brzmi. Zdaję sobie z tego sprawę. Można jednak to zrobić. I kiedy to zrobisz, poczujesz się niesamowicie.
