pożądanie nowych rzeczy
2009-10-22#1
/the-lust-for-new-things

Ostatnio napisałem o [alternatywach dla kupowania nowych
rzeczy](/unikaj-nowych-rzeczy) i ktoś napisał mi wiadomość:

&#8222;Chcę mieć pieniądze na kupowanie nowych rzeczy!&#8221;

Czy coś w tym rodzaju (jestem zbyt leniwy, by faktycznie odnaleźć tę wiadomość). Współbrzmi to z powszechnym podejściem u wielu ludzi, którzy nie chcą być oszczędni, nie chcą być minimalistami&#8230; bo chcą kupować nowe rzeczy.

Nawet ci z nas, którzy dążą do minimalizmu, mają te pragnienia &#8211; kiedy Apple ogłosiło swój nowy produkt, spędziłem pół dnia z cieknącą śliną, pragnąć iMaca z dużym ekranem i nową bezprzewodową myszą. Gdy pomyślę o tych nowych produktach Apple, to wzrasta mi ciśnienie i skacze poziom adrenaliny (dzieje się to nawet teraz, gdy zastanawiam się nad tym).

Nie dotyczy to tylko fanów Apple takich jak ja &#8211; wszyscy to czujemy. Wszyscy jesteśmy podatni na reklamę &#8211; jedni pożądają nowych butów, ubrań, gadżetów, narzędzi, samochodów, domów, rowerów, wykwintnego jedzenia itd. Wszyscy mamy swoje słabości, swoje guziki, które wyzwalają pożądanie.

Kluczem jest być tego świadomym. Zauważ ekscytację, wzmożone bicie serca, płytki oddech, napływ adrenaliny, który przychodzi przy pożądaniu produktu. Zauważyłeś, że te symptomy są bardzo podobne do podniecenia seksualnego? Są praktycznie takie same &#8211; i tak jak przy seksualnym podnieceniu, racjonalna część naszego mózgu się wyłącza. To wyłączenie części mózgu jest powodem dla głupich seksualnych decyzji (np. z tego powodu mam szóstkę dzieci), chociaż bez podniecenia zdaję sobie ze wszystkiego sprawę.

Zatem jeśli nie możemy myśleć racjonalnie, gdy podniecamy się nowymi rzeczami, co możemy zrobić?

Kilka rzeczy:

1. **Unikaj reklamy.** Oznacza to albo unikanie telewizji albo oglądanie telewizji pozbawionej reklam np. Tivo, czy jakakolwiek podobna usługa. Oznacza to nie przeglądanie wypełnionych reklamami magazynów i blogów i skupienie się na tych, które dają wartość bez wszystkich tych reklam (możesz też używać blokowania reklam w przeglądarce).
2. **Unikaj zakupów.** Ciężko jest unikać pożądania, gdy jesteśmy w centrum handlowym lub po prostu w jakimś modnym sklepie, w którym jest pełno pięknych rzeczy wzbudzających pożądanie (np. dla mnie tak działa Apple Store). Jeśli więc możesz tego uniknąć, nie chodź do takich miejsc. Idź tam jedynie, gdy jest to absolutnie konieczne, wiesz dokładnie co chcesz kupić i wychodzisz tylko z tą konkretną rzeczą.
3. **Kiedy pojawi się to pożądanie, bądź go świadomy.** Weź kilka głębokich oddechów. Rozchodź to. Pomyśl o racjonalnych rzeczach, by zaangażować swój racjonalny umysł. Na przykład, zadaj sobie pytanie: &#8222;Czy naprawdę tego potrzebuję? Czy mogę się bez tego obyć? Czy będę tego potem żałował?&#8221;
4. **Zauważ racjonalizowanie.** Istnieje różnica pomiędzy racjonalnym myśleniem, a racjonalizowaniem. Nasze umysłu są dobre w tworzeniu racjonalizujących wymówek: &#8222;To pozwoli mi zaoszczędzić pieniądze. Jest to konieczne dla mojej firmy. Zasługuję na prezent od czasu do czasu. Jeśli kupię dwa, to zaoszczędzę pieniądze. Spójrz jakie to piękne!&#8221; Zauważ taki rodzaj myślenia i właściwie go rozpoznaj jako wymówkę, którą jest. Wtedy zatrzymaj się.
5. **Wstrzymanie.** Nie musisz niczego kupować od razu. Poczekaj dzień albo dwa. Albo tydzień. Czy potrzebujesz tego dokładnie w tej sekundzie? Zazwyczaj odpowiedzią jest nie. Więc czekaj, czekaj, a potem jeszcze trochę poczekaj. Sugerowałem już listę na 30 dni. Używałem tej metody, gdy ostatnio kupiłem swój rower &#8211; tak naprawdę przed jego kupieniem czekałem więcej niż 6 miesięcy, gdyż chciałem być pewien, że jest to prawdziwa potrzeba.

Nie kupię więc nowego iMaca, nowej myszki, czy 17-calowego Macbooka Pro, na widok którego się ślinię już od jakiegoś czasu. Mam już wspaniałego iMaca i Macbooka Air (na którym piszę te słowa). Mogę poczekać co najmniej rok lub dłużej do kupna nowego sprzętu, gdyż to co mam teraz jest wystarczające. A nawet dużo lepsze niż wystarczające.

Jeśli to co już masz jest wystarczające, to po co ci zmiana? Po co poddawać się pożądaniu? Zauważ, że już jesteś szczęśliwy, że to reklama tworzy w tobie to pożądanie i że możesz być szczęśliwy bez ulegania mu.
