lokalizacja 
2010-12-20#1
/local

Co by się stało, gdyby ceny paliwa nagle stały się nie po prostu drogie tylko absurdalne? Co by było, gdyby benzyna kosztowała 20 zł za litr?

Pomysł jeżdżenia wszędzie nagle stałby się szalony. Jeździmy daleko i często, bo paliwo jest relatywnie tanie. Lecz gdyby było bardzo drogie, to więcej poruszalibyśmy się pieszo i rowerem. Korzystalibyśmy z publicznego transportu i zabieralibyśmy współpasażerów. Pracowalibyśmy, kupowali, jedli i  odwiedzali znajomych blisko domu. Bylibyśmy zdrowsi, bo mniej byśmy jeździli. I nie musielibyśmy tak dużo pracować, żeby stać nas było na te jazdy.

Pomysł wysyłania wszystkiego wszędzie byłby również szalony. Dzisiaj ciągle zamawiamy paczki. Jedzenie i towary wysyłane są z jednego końca świata na drugi. To jednak wymaga dużej ilości paliwa &#8211; a jeśli paliwo byłoby bardzo drogie, to musielibyśmy z tego zrezygnować. Zamiast tego kupowalibyśmy lokalne jedzenie i towary. Możliwe, że nawet zaczęlibyśmy hodować własną żywność &#8211; nie jest to tak dalekosiężna myśl, gdy pomyślisz o tym, ilu ludzi już dzisiaj zaczyna hodować swoje jedzenie nawet w miastach.

Pomysł ogrzewania czy chłodzenia całości domu byłby szalony. Dzisiaj ogrzewamy 100% domu, gdy jest zimno, nawet jeśli zajmujemy jedynie część tej ogrzewanej przestrzeni. Co by się stało, gdybyśmy przyjęli japoński pomysł małego grzejnika na środku, wokół którego rodzina siada i się ogrzewa? Istnieje wiele idei, które byśmy opracowali do skuteczniejszego, lokalnego ogrzewania.

Alternatywne energie stałyby się ważniejsze. Ludzie podróżowaliby mniej i lepiej znaliby swoje lokalne otoczenie. Ludzie spacerowaliby po swoim sąsiedztwie i poznawaliby swoją lokalną społeczność. Pomyśl o tym.

A teraz puenta: paliwo już jest strasznie drogie &#8211; po prostu nie płacimy całej ceny na stacji. Resztę płacimy później poprzez koszty zdrowia, naszych społeczności i środowiska. Zapłacimy ją później, gdy zanieczyszczenie ziemi i  ocieplenie klimatu wystawi nam rachunek.
