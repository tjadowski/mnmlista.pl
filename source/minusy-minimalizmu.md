minusy minimalizmu
2011-10-23#1
/pshh

To prawda, że zbyt często przedstawiam minimalizm, jakby był usłany różami. Że wszystko to dobre strony. Istnieją jednak minusy każdej rzeczy, również minimalizmu.

Aby cię lepiej przygotować do minimalizmu, moim obowiązkiem jest przedstawić kilka minusów.

Oto niektóre z nich:

* zbyt dobrze poznasz Gumtree czy inny strony internetowe, które pozwalają ci za darmo oddawać rzeczy
* musisz wymyślić inne rzeczy do robienia poza zakupami i przeglądaniem stron sklepów internetowych
* jeśli podróżujesz przez kilka tygodni tylko z małą torbą, celnicy na granicy mogą zacząć nabierać podejrzeń &#8211; kto podróżuje z niczym, poza terrorystami?
* ludzie będą śmiać się z twoich dwóch koszulek, jakie dzisiaj nosisz
* jeśli jesteś znanym minimalistą i akurat będziesz robić zakupy w Gap czy AppleStore, możesz się martwić, że ludzie wytkną ci twoją hipokryzję
* jeśli zrezygnujesz z kablówki, będziesz musiał znaleźć inne rzeczy do robienia
* rodzina będzie ci truła o brak prezentów. przeżyją. ty też.
* nie będziesz nabierać mięśni chodząc wszędzie z lekkim plecakiem. muszę do plecaka wkładać ciężarki, żeby to zrekompensować.
* ludzie będą zarzucać ci, że jesteś &#8222;modny&#8221;, ponieważ jesteś minimalistą.
* twoja jedyna para spodni stanie się tak wysłużona, że będzie kiepsko wyglądać w ładnych restauracjach
* kiedy rodzina przyjdzie cię odwiedzić, będziesz zdziwiony ile mają ze sobą rzeczy, chociaż przyszli tylko na kilka godzin
* kiedy odwiedzasz domy innych ludzi, będziesz mentalnie fantazjować o wyrzuceniu ich rzeczy za nich
* ludzie będą cię bez przerwy pytać, jak możesz być minimalistą mając dzieci. jeśli nie masz dzieci, będą przewracać oczami i mówić: &#8222;oczywiście, że jesteś minimalistą &#8211; jesteś kawalerem!&#8221;
* ludzie będą zawsze starali się wytknąć hipokryzję w byciu minimalistą &#8211; twoje artykuły są zbyt długie jak na minimalistę. masz 25 książek &#8211; to nie jest minimalizm! etc.
* inni ludzie mogą czuć się tobą zagrożeni, ponieważ minimalizm będą postrzegać jako krytykę ich stylu życia. przeżyją.
* ludzie będą się na ciebie dziwnie patrzeć, gdy nie będziesz chciał darmowych rzeczy, jakie rozdają na eventach czy konferencjach. kto nie chce darmowych rzeczy?
* ludzie będą patrzyli się na ciebie z litością, gdy zauważą, że masz prosty telefon i nie możesz na nim grać w Angry Birds czy używać Instagramu tak jak oni
* jeśli nie masz samochodu, ludzie będą uważać, że jesteś biedny, nawet jeśli jesteś bogatszy nie posiadając samochodu. również zdrowszy. i masz więcej czasu.
