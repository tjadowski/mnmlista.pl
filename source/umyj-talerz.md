umyj talerz
2010-03-03#1
/wash-your-bowl

Istnieje [sławna historia Zen](http://www.nozen.com/washbowl.htm), która brzmi:

> Mnich powiedział mistrzowi: &#8222;Właśnie przybyłem do klasztoru. Proszę nauczaj mnie.&#8221;<br />
> Mistrz zapytał &#8222;Czy jadłeś ryż?&#8221;<br />
> Mnich odparł &#8222;Tak, jadłem.&#8221;<br />
> Mistrz powiedział &#8222;To lepiej umyj talerz.&#8221;<br />
> W tym momencie mnich stał się oświecony.

Nie chcę tu tłumaczyć tej historii, gdyż jestem zbyt daleko od oświecenia, by ją w pełni rozumieć. Zamiast tego, skupię się na cudownej prostocie tej porady.

> Czy jadłeś ryż? To lepiej umyj talerz.

Myślę o tym za każdym razem, gdy jem. I za każdym razem, gdy coś robię. &#8222;Skończyłeś jeść? Umyj talerz.&#8221;

W tej radzie jest coś głębokiego, a równocześnie minimalistycznego: Nie wkładaj do głowy całego tego myślenia o sensie życia&#8230; po prostu rób. Po prostu umyj talerz. W tym myciu znajdziesz wszystko, czego potrzebujesz.

Odkryłem, że tak jest naprawdę. Dosłownie myję talerz po jedzeniu, powoli i z uważnością. Jest to satysfakcjonujące, nie trzeba do tego pieniędzy i wymaga to małych zasobów.

Kiedy biorę prysznic, to ręcznie piorę brudne ubrania (jeśli są już brudne), wyżymam je i wieszam, by wyschły. Kiedy się przebieram, odkładam ubrania, które miałem na sobie. Kiedy przygotowuję jedzenie, wycieram blat i odkładam składniki. A przynajmniej staram się to robić &#8211; nie twierdzę, że jestem doskonały.

Pamiętanie o tych rzeczach, gdy skończymy coś robić, to nie tylko kwestia schludności. Chodzi tu o uważność, o kończenie tego, co zaczęliśmy, o byciu obecnym we wszystkim co robimy zamiast biec od razu do następnych działań.

Umyj swój talerz, z uwagą i radością.
