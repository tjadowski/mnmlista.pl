móc odejść
2012-02-20#1
/walk-away

W każdej negocjacji, twoja możliwość odejścia od niej, jest twoim najsilniejszym narzędziem.

Ci, którzy mogą odejść z negocjacji &#8211; faktycznie odejść, a nie tylko zablefować &#8211; są w najsilniejszej pozycji. Ci, którzy są przekonani, że muszą dobić targu, mają najsłabszą pozycję.

Jest to prawdą niezależnie od tego, czy negocjujesz kupowanie samochodu, domu, kupujesz na pchlim targu w obcym kraju, czy próbujesz dostać podwyżkę.

Jest to również prawdziwe w każdej innej sferze życia.

Wiedz, że nie ma takiej rzeczy, od której nie dałoby się odejść.

Jeśli jesteś przekonany, że potrzebujesz ładnego domu z garderobą, drewnianymi podłogami i dużą kuchnią, to masz już słabość. Oddasz godziny swojego życia i oszczędności, by to dostać. Ktoś inny, kto wie, że te rzeczy nie są absolutnie konieczne, może odejść i nie spędzać tak dużo pieniędzy (czyli godzin pracy) na taki rodzaj domu.

Jeśli jesteś przekonany, że potrzebujesz kawy ze Starbucksa każdego dnia, albo nowego iPhone&#8217;a, iPada czy SUV, Cooper Mini czy BMW&#8230; to jesteś na słabej pozycji, gdyż nie możesz się poddać. Ktoś inny może wiedzieć, że te rzeczy nie są niezbędne do szczęścia i może od nich odejść.

Jeśli wiesz, że ktoś, kto cię źle traktuje (ale oczywiście pewnego dnia się zmieni bo cię kocha) nie jest konieczny dla twojego szczęścia, możesz odejść. Jeśli wiesz, że możesz być szczęśliwy w pojedynkę i że nie potrzebujesz nikogo do szczęścia, możesz odejść.

Jeśli wiesz, że nie ma takiej rzeczy, od której nie można odejść, możesz zaoszczędzić sobie ton pieniędzy. Lat czasu. Bólów głowy i serca. I ogromnej masy cierpień.

Nie musisz odchodzić od wszystkiego lecz powinieneś wiedzieć, że możesz. A kiedy koszt danego układu jest zbyt duży&#8230; odejdź.
