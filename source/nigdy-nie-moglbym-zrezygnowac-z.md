nigdy nie mógłbym zrezygnować z&#8230;
2010-06-10#1
/never-give-up

Odkryłem, że gdy mówię o upraszczaniu i minimalizmie tak ogólnie, to ludzie są bardzo pozytywnie nastawieni&#8230; lecz gdy przechodzę do szczegółów, to już nie zawsze są tak entuzjastyczni.

Kiedy mówię o zrezygnowaniu ze zbędnych zakupów, ubrań czy butów, wielu ludzi się zgadza. Kiedy mówię o rezygnacji z samochodu, przeprowadzce do mniejszego domu albo rezygnacji z picia kawy czy jedzenia na mieście, to zawsze słyszę, jak duża część osób mówi: &#8222;Chciałbym być minimalistą, ale nigdy nie mógłbym zrezygnować z ________.&#8221; (Samemu wypełnij puste miejsce).

Wiele razy myślałem tak samo, gdy słyszałem o zmianach, jakich dokonują inni ludzie. Myślałem sobie wtedy &#8222;Ja nigdy nie mógłbym z tego zrezygnować&#8221;.

Myliłem się.

Mówiłem, że nigdy nie mógłbym zrezygnować z pieczonego kurczaka, a teraz jestem wegetarianinem.

Mówiłem, że nigdy nie mógłbym zrezygnować z kablówki, a teraz żyję bez niej od 7 lat.

Mówiłem, że nigdy nie mógłbym zrezygnować z papierosów, lecz nie palę ich od prawie 5 lat.

Mówiłem, że nigdy nie mógłbym zrezygnować ze słodyczy, a teraz tylko od czasu do czasu podjadam parę kąsków.

Mówiłem, że nigdy nie mógłbym zrezygnować z samochodu, a teraz prawie w ogóle nie jeżdżę i w następnym miesiącu rezygnuję z niego całkowicie.

Mówiłem, że nigdy nie mógłbym zrezygnować z gotowej żywności, lecz teraz jadam praktycznie samo naturalne jedzenie.

Mówiłem, że nigdy nie mógłbym zrezygnować z kawy, lecz ostatnio mi się to udało.

Mówiłem, że nigdy nie mógłbym zrezygnować z moich butów do biegania, a teraz biegam boso.

Mówiłem, że nigdy nie mógłbym zrezygnować w całości z telewizji, a udało mi się to.

Mówiłem, że nigdy nie mógłbym ograniczyć ilości ubrań do kilku, a udało mi się to.

Jeśli myślisz, że nigdy czegoś nie mógłbyś zrobić&#8230; przestań tak mówić. Możesz się jeszcze zdziwić.
