minimalizm a strach
2011-01-20#1
/fear

Strach powstrzymuje nas od zostania minimalistami.

Dlaczego wciąż trzymamy rzeczy, chociaż ich nie potrzebujemy ani nie używamy? Ponieważ boimy się, że możemy ich potrzebować. Boimy się tego, co może się stać, jeśli pozbędziemy się tych rzeczy.

Przez wiele lat posiadałem samochód, bo bałem się nagłych wypadków i braku możliwości robienia rzeczy, które chciałem czy potrzebowałem zrobić. Później odkryłem, że mogę robić wszystko, czego potrzebuję, a nawet więcej, nie posiadając samochodu. A w faktycznych wypadkach telefon na pogotowie jest lepszym rozwiązaniem.

Zima w nowym mieście była dla mnie zdumiewająco zimna. Kupiłem dużo więcej rzeczy niż do tej pory miałem, ponieważ nie wiedziałem jak żyć w chłodniejszym klimacie. Niepewność w zakresie tego, czego nie wiem, spowodowała, że zapychałem te lęki kolejnymi posiadanymi rzeczami.

Po pierwsze: gdy zaczynamy coś dobrze poznawać, stajemy się pewniejsi w tym, że nie potrzebujemy tylu rzeczy, co wcześniej. Gdy uczyłem się życia w chłodniejszym miejscu, zacząłem zdawać sobie sprawę, że tak naprawdę potrzebuję tylko kilku dobrze przemyślanych rzeczy. Gdy uczyłem się podróżowania, odkryłem, że nie potrzebuję praktycznie nic. Gdy uczyłem się prowadzenia bloga, nauczyłem się, że nie potrzebuję zbytecznych reklam, trackingów, widgetów czy guzików polubienia na Facebooku.

Po drugie: strach można pokonać poprzez małe testy. Spróbuj poradzić sobie bez czegoś przez małą chwilę (np. dzień albo tydzień) i zobacz, co się stanie. Odkryjesz, że lęki nie są tak bardzo faktyczne, jak myślimy.

Po trzecie: czasami bycie bezbronnym wobec lęku jest dobrym doświadczeniem. Uczy nas wiele o nas samych i o życiu. Jest przerażające lecz budzi nas. Żyj z lękiem, bez wyjścia bezpieczeństwa i zobacz jak to jest być żywym, bez warstw ochronnych.
