5 prostych kroków na usunięcie bałaganu z szafy
2009-09-08#1
/5-simple-steps-to-declutter-your-closet

Okiełznanie zabałaganionej szafy może przerażać.

Jest to przytłaczające i wyobrażamy sobie tę czynność w proporcjach godnych Herkulesa, jakby miało to zająć parę tygodni, jeśli nie dekad.

Nasze umysły nieco przesadzają. Usuwanie bałaganu z szafy nie musi być tak strasznym i żmudnym procesem.

Oto jak można to zrobić szybko. Zauważ, że nie będziemy tu uczyć w jaki sposób urządzać swoją szafę. Zamierzamy nauczyć cię, jak opróżnić ją ze wszystkiego co zbędne. Przeczytaj [minimalizm jest końcem porządkowania](/minimalizm-jest-koncem-porzadkowania). Nie dostaniesz więc tutaj żadnej listy ciekawych organizerów do kupienia. W tym procesie oddajemy i sprzedajemy niepotrzebne rzeczy, a nie kupujemy je.

**1. Zarezerwuj sobie czas i zdobądź trochę pudełek.** Możesz potrzebować kilku godzin, jeśli twoja szafa jest bardzo duża. Zarezerwuj sobie na to wieczór, jeśli masz wolny czas wieczorami, albo pół dnia w weekend. Przygotuj pudełka. Ich ilość zależy od tego, ile masz rzeczy.

**2. Wyjmij wszystko, wyrzuć to na jeden stos.** Wszystko. Możesz też robić to jeden obszar po drugim, co będzie mniej przytłaczające, lecz będzie wymagało kilku kolejnych kroków, gdyż będziesz musiał powtarzać te kroki na każdy obszar szafy. Obie te metody są dobre.

**3. Szybko posortuj cały stos na trzy mniejsze stosy.** Nie rozmyślaj nad tym i nie wahaj się. Masz trzy wybory: zatrzymać, wyrzucić i być może. Być może dotyczy wyłącznie rzeczy co do których jest ci ciężko zdecydować. Umieścisz te rzeczy w pudełku i przechowasz przez pół roku.  Jeśli w tym czasie ani razu z nich nie skorzystasz, to możesz je wyrzucić. Stos rzeczy to zatrzymania to rzeczy, które naprawdę kochasz i faktycznie używasz. Jeśli nie używałeś czegoś przez ostatnie pół roku, wrzuć to na stos do wyrzucenia. Dla rzeczy zależnych od pory roku (np.  płaszcze czy kurki zimowe) niech to będzie ostatni rok. Jeśli masz problem z pozbyciem się rzeczy z sentymentalnych czy innych emocjonalnych powodów, przeczytaj [jak pozbywać się tego co posiadasz](/jak-pozbywac-sie-tego-co-posiadasz).

**4. Wyczyść i włóż do szafy kategorię do zatrzymania w uporządkowany sposób.** Ok, wszystko posegregowane? Wyczyść szafę. Włóż do niej wszystkie rzeczy do zatrzymania (chyba, że ich miejsce jest gdzie indziej). Ułóż wszystko ładnie w dobrym porządku. Nie musi to zająć dużo czasu. Pozostaw miejsca pomiędzy rzeczami, jeśli możesz.

**5. Natychmiast zajmij się pozostałymi stosami.** Włóż wszystkie rzeczy z kategorii być może (mam nadzieję, że jest ich niewiele) do pudełka.  Oznacz pudełko jako kategorię &#8222;być może&#8221; i oznacz datą.  Przechowuj je w miejscu gdzie nie zaglądasz i nie otwieraj przez 6 miesięcy. Po sześciu miesiącach wyrzuć te rzeczy.

Stos do wyrzucenia zapakuj w pudełka &#8211; rzeczy, które oddasz charytatywnie, rzeczy, które oddasz przyjaciołom, inne, które możesz sprzedać na allegro. Faktyczne śmieci wyrzuć do kosza.

**Opcjonalny krok 6:** oddychaj i opływaj w chwale swojej pięknej, nowej i minimalistycznej szafy. Raduj się kubkiem kawy lub herbaty i po prostu podziwiaj. Tak minimalistyczna, tak czysta. Tak piękna!

Kilka dodatkowych wskazówek:

* Postaraj się możliwie nie zaśmiecać podłogi. Jeśli możesz utrzymywać podłogę całkowicie czystą, to jeszcze lepiej. Dużo łatwiej jest wtedy sprzątać, a pokój wygląda na dużo mniej zabałaganiony.
* Oznaczaj pojemniki. Przezroczyste pojemniki są najlepsze, lecz oznaczenia są równie dobre (tak naprawdę wystarczy na pudełku nakleić kawałek taśmy i podpisać markerem). W ten sposób możesz łatwo znajdować rzeczy.
* Organizuj swoje ubrania na podstawie kolorów. Wyglądają wtedy na bardzo uporządkowane.
* Jeśli wciąż masz zbyt dużo rzeczy, to ponownie przejdź przez ten proces. Zawsze jest więcej rzeczy, których możemy się pozbyć po pierwszej czystce.

Post zainspirowany przez @paula_heard.
