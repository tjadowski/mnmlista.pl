naucz się kochać mniej
2009-10-10#1
/learn-to-love-less

> „Sekret szczęścia nie znajduje się w szukaniu więcej, lecz w
> umiejętności do radowania się mniej” **- Sokrates**

W tym jednym zdaniu, Sokrates podsumował jeden z największych problemów współczesnego społeczeństwa i podał proste rozwiązanie.

Muszę przyznać, że jest to genialne.

Tak naprawdę, to zanegował on moją potrzebę pisania więcej, lecz ze względu na swój upór, piszę dalej. Chcę porozmawiać o tej umiejętności do radowania się z mniej.

Czy jest trudno cieszyć się z mniej? Nie, niekoniecznie, lecz wymaga to zmiany nastawienia, co wymaga czasu i adaptacji.

Załóżmy że lubisz lody czekoladowe, tak jak ja. Gdy dostajesz cały pojemnik lodów, to czy cieszysz się ze zjedzenia jak największej ich ilości? Wiem, że wielu z nas tak właśnie do tego podchodzi w obliczu pysznego jedzenia.

Co by było, gdybyś nauczył się rozkoszować tylko kilkoma liźnięciami (gryzami?) tych lodów? I z każdym gryzem, kosztował ich smaku, chłodu, kremowości, czekoladowości (tak, jest takie słowo &#8211; wymyśliłem je).

Jeśli lubisz ubrania, to zamiast co weekend kupować ich więcej, możesz nauczyć się ograniczyć swoją garderobę do kilku jakościowych, pięknych rzeczy, które będziesz nosić częściej i cieszyć się nimi więcej?

Tak samo jest ze wszystkim co kochasz&#8230; włączając w to czytanie online i internetową komunikację (email, Twitter, Facebook, fora internetowe). Czasami wydaje się, że mamy obsesję by mieć tego coraz więcej. Rozważ jednak skupienie się wyłącznie na czytaniu rzeczy jakościowych i jeśli jakiś blog czy Twitter nie oferuje stale dobrej jakości, to pomyśl nad wypisaniem się z niego.

Naucz się kochać mniej telewizji, filmów, gadania, wydawania, zakupów, jedzenia na mieście, fastfoodów, technologii, konsumpcji, produktywności. Wiesz o co chodzi.

Gdy skupiasz się na cieszeniu się z mniej, skupiasz się na pełnym cieszeniu się. Uczysz się zadowalać się niewielką ilością, a kiedy to robisz, masz do dyspozycji szczęśliwe życie. Jedyną granicą twojego szczęścia jest wtedy to, jak bardzo możesz nauczyć się cieszyć się z mniej.
