chodzące reklamy
2011-05-25#1
/ads

Minimalizm jest napieraniem przeciwko trendom zmieniającym ludzi w czystych konsumentów, w towary, w mechanikę rynkową.

Zapomnieliśmy o prostej prawdzie, że nie potrzebujemy, by te produkty były wpychane nam przez reklamodawców.

Zapomnieliśmy o tym, że [potrzebujemy bardzo mało](/wiecej-zyj-mniej-potrzebuj), a jednak kupujemy bardzo dużo.

Kompletnie nie zauważamy faktu, że korporacje używają nas jako reklam i narzędzi marketingu.

Niepokoi mnie to. Przede wszystkim dlatego, że używa się nas w ten sposób, lecz co gorsza &#8211; że nie zdajemy sobie z tego sprawy i z własnej woli w tym uczestniczymy.

Kiedy nosimy rzeczy z logo i hasłami firm, których produktów używamy (Apple, Nike, Prada, Gucci), to automatycznie je reklamujemy. Jesteśmy chodzącymi bilboardami. Kiedy tweetujemy o jakimś nowym produkcie, to nie tylko dzielimy się fajnymi rzeczami z przyjaciółmi lecz również działamy na korzyść danej firmy. Kiedy piszemy recenzję nowego gadżetu &#8211; albo je czytamy &#8211; to nie tylko dzielimy się informacjami, lecz jesteśmy również częścią maszyny do marketingu.

Jestem tutaj tak samo winny. Uważam jednak, że czas byśmy się nad tym wszystkim zastanowili.

Nie bądźmy reklamami firm, niezależnie od tego, jak bardzo je lubimy. Nie utożsamiajmy się z tym, co kupujemy i używamy, lecz z tym, co tworzymy sami i jak pomagamy innym.

Odrzućmy reklamę jako dominującą formę konwersacji i odkryjmy na nowo prawdziwe ludzkie interakcje.

Zasługujemy na to. Potrzebujemy tego.
