obniżając swoje życiowe wymagania
2017-09-22#1
/requirements

Dziś wcześnie rano szedłem przez halę lotniska i chciałem napić się kawy, żeby
się obudzić. Ale zobaczyłem długą kolejkę do Peet Coffee i uznałem, że nie
potrzebuję kawy aby być obudzonym, szczęśliwym czy żyjącym.

Kiedy coś staje się potrzebą, wymaganiem, blokuje nas. Musimy to mieć, co
oznacza, że zaczynamy organizować życie wokół tego.

Dla wielu z nas, to więcej niż kawa: potrzebujemy kieliszka wina (lub szklanki
piwa) wieczorem, potrzebujemy cichego czasu w samotności, potrzebujemy rzeczy
aby być schludnym, potrzebujemy oglądnąć trochę TV żeby się odprężyć wieczorem,
potrzebujemy dostępu do internetu dla rozrywki i wiadomości. Nie ma nic złego w
żadnej z tych rzeczy, ale wkrótce wymagania dotyczące szczęśliwego życia
zaczynają się piętrzyć.

Jakie się twoje wymagania, rzeczy bez których nie możesz żyć? Dla niektórych
ludzi, to zmienia się zależnie od okoliczności: potrzebujesz poduszki podróżnej
w samolocie, miękkiego łóżka i przytulnej poduszki żeby zasnąć, muzyki żeby
biegać lub ćwiczyć, alkoholu żeby spotykać się z ludźmi.

Co się stanie jeśli nie masz tych rzeczy - czy to czyni Cię nieszczęśliwym albo
stresuje? Czy podróż albo spotkanie czy bieg jest mniej przyjemny?

Co się stanie jeżeli pozwolimy "odejść" tym potrzebom i będą one tylko miłym
dodatkiem?

W następnym miesiącu moja żona i ja dołączamy do mojego przyjaciela Jessiego
podejmując wyzwanie nie picia alkoholu, aby zobaczyć jak to jest nie relaksować
się kieliszkiem wina późnym wieczorem. To pomoże mi pozbyć się jednej z moich
dziennych potrzeb.

Może zrobię coś podobnego z kawą (którą piję prawie każdego ranka) lub czytaniem
rzeczy w internecie. Ale będąc szczerym, myślę że większość moich wymagań jest
minimalna.

Im mniej wymagań masz, tym mniej te wymagania są kłopotem. Im częściej robimy tę
samą rzecz każdego dnia, tym bardziej ona staje się wymaganiem czy potrzebą.

To nie jest recepta jak masz przeżyć swoje życie, ale coś do rozważenia.
