cenne pamiątki
2010-02-15#1
/cherished-mementos

Jedną z najtrudniejszych rzeczy w zakresie upraszczania swoich rzeczy jest postanowienie co zrobić z pamiątkami od bliskich osób: zdjęciami, notkami, listami, pocztówkami, prezentami itp.

Ciężko jest je puścić.

Niedawno ktoś mnie zapytał: &#8222;Moi rodzice nie żyją. Próbowałem zachować tylko małe pamiątki, zdjęcia &#8211; ale nawet teraz jest to dużo rzeczy. Nie chcę wyrzucać niektórych z nich&#8230; może mi ktoś w tym pomóc?&#8221;

Nie jestem w stanie sobie wyobrazić, jak to jest stracić rodziców i trzymać pamiątki po nich. Nie będę więc tutaj niczego radził.

To co mogę powiedzieć, to rzeczy, które działały w moim przypadku, pozwalając na pozbywanie się rzeczy, a zatrzymywanie wspomnień.

1. Skanuj. Stare zdjęcia, listy, pocztówki, notki, rysunki dzieci, nagrody itd. Wszytko to można zeskanować i zapisać na komputerze.
2. Rób zdjęcia. Jeśli nie da się zeskanować samego obiektu (pluszowego misia czy suknię ślubną), to zrób zdjęcie. Segreguj je wszystkie np. w programie Picasa &#8211; można dzięki niemu przechowywać wszystko online, zachowując prywatność i przenosząc pomiędzy komputerami w dowolnym momencie.
3. Dziel się z innymi. Oddaj niektóre z tych cennych rzeczy ludziom, którzy się z nich ucieszą. Pozwól, by oni również przekazywali je dalej swoim bliskim, by szerzyć, a nie chować miłość i pamięć.
4. Pakuj do pudełek. Jeśli naprawdę nie możesz się rozstać z rzeczami, po zeskanowaniu ich i zrobieniu zdjęć, to włóż je do pudełek, poza zasięgiem wzroku, w piwnicy czy garażu, zaznacz na nich datę o sześć miesięcy wprzód. Tego dnia otwórz pudełko i zobacz, że nie potrzebujesz żadnej z tych rzeczy &#8211; wtedy je przekaż dalej lub wyrzuć.
5. Pamiętaj, co jest ważne. Fizyczne przedmioty nie są ważne &#8211; można się ich pozbyć z czasem. To, co jest ważne, to wspomnienia. Jeśli możesz utrzymać swoje wspomnienia poprzez oglądanie zeskanowanych listów i zdjęć na komputerze, to udało się.
