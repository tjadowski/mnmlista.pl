minimalizm w mieście i na wsi
2011-03-23#1
/city

Często słyszę, że nie da się praktykować minimalizmu w dużym mieście &#8211; jest drogie, ludzie są bardzo zajęci etc. Zastanawia mnie to, gdyż wskazuje na to, co ludzie uważają za minimalizm.

Nie ma jednego poprawnego sposobu na praktykowanie minimalizmu &#8211; możesz robić to żyjąc w samochodzie kampingowym, jeżdżąc z plecakiem po całym świecie, żyjąc w małym domu, żyjąc na farmie, żyjąc praktycznie wszędzie. Dla mnie, oznacza to prowadzenie prostego życia z żoną i dziećmi, naukę jak być zadowolonym i nie potrzebować kupować ciągle nowych rzeczy, żyjąc z mniejszą ilością własności lecz z większą ilością czasu na rzeczy, które kocham, żyjąc z przestrzenią w życiu.

Mogę to robić wszędzie.

Z pewnością ludzie w miastach są zajęci. Nie oznacza to, że ja muszę być zajęty. Wielu ludzi jeździ samochodem po mieście przez cały dzień &#8211; ja chodzę lub wsiadam do autobusu. Wielu ludzi tkwi w życiu, gdzie chcą imponować innym. Dla mnie nie jest to istotne.

Mieszkanie w dużym mieście jest drogie, lecz poza tym nie muszę dużo wydawać. W większości samodzielnie gotuję z prostych składników, gdy czegoś potrzebuję, kupuję na bazarach i dużo chodzę. Duże miasto oferuje środowisko, które jest świadome kwestii zdrowia, czy też umożliwia zebranie podobnie myślących ludzi, którzy robią swoje rzeczy i kochają to robić. Jest tutaj duch otwartego umysłu, miłości do natury i sztuki. Jest to świetne miejsce dla moich dzieci.

Równocześnie, niektórzy zastanawiają się, czy mogą prowadzić minimalistyczne życie na przedmieściach czy w małych miastach, gdzie nie mają dobrego dostępu do publicznego transportu i muszą poruszać się samochodem. Oczywiście, że można: naucz się odnajdować zadowolenie, pozbądź się niepotrzebnych rzeczy, spędzaj swój czas robiąc darmowe albo tanie rzeczy zamiast zakupów. Możesz również ograniczyć korzystanie z samochodu, chodząc i jeżdżąc rowerem, gdy tylko jest to możliwe i przez większość czasu rób wszystko w swoim domu lub najbliższym sąsiedztwie. Tak naprawdę, niektórzy całkowicie pozbywają się samochodu mieszkając na wsi lub na przedmieściach. Nawet mając dzieci.

Minimalizm nie wymaga żadnego konkretnego otoczenia. Nie ma żadnych wymogów dla minimalizmu. Rób to tak jak chcesz, tak jak możesz, gdzie tylko możesz.
