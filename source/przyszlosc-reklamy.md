przyszłość reklamy
2013-04-08#1
/adsubtract

Jednym z największych powodów, dla których ludzie tak dużo kupują i są
niezadowoleni ze swojego życia, jest [reklama](/wolnosc-od-reklam).
Reklama tworzy [fałszywe potrzeby](/pozbywajac-sie-falszywych-potrzeb) &#8211; nagle
potrzebujemy iPhone&#8217;a, samochód czy [pierścionek z diamentem](http://blog.priceonomics.com/post/45768546804/diamonds-are-bullshit), tylko dlatego, że reklamodawca umieścił je w naszej głowie.

Czym jest reklama? Jest to firma (lub partia polityczna etc.), która płaci wydawcy (TV, gazeta, strona internetowa, billboard etc.), by umieścić jej wiadomość/markę przed ludźmi. Firmy płacą za naszą uwagę i próbują skłonić nas do kupienia tego, co sprzedają. A wydawcy zarabiają pieniądze sprzedając uwagę swoich czytelników/widzów/użytkowników.

Oczywiście my, jako użytkownicy&#8230; mamy przechlapane. Reklamy sprawiają, że nasze doświadczenie jakiejś treści jest dużo gorsze. Reklamy sprawiają, że czytanie jest dużo gorsze (wyobraź sobie czytanie tego artykułu, gdyby miał dokoła 10 reklam).

Reklamy pogarszają nasze życie.

Czy to nie jest niesamowite? Firmy tworzą całe biznesy dookoła **aktywnego pogarszania naszego życia**. I robią to, ponieważ to działa. Ponieważ kupujemy to, co sprzedają. Zatem reklamodawcy zarabiają więcej pieniędzy w tym modelu i wydawcy również wygrywają.

Ale my przegrywamy.

Wielu ludzi oczywiście wolałoby nie oglądać reklam, gdyby mieli wybór. Ja wolę obejrzeć program TV w internecie (i zapłacić) niż płacić za kablówkę, gdzie dostanę więcej programów w podobnej cenie, lecz jeszcze muszę radzić sobie z reklamami. Szczerze, to nie potrzebuję tylu programów i nie chcę płacić mniej, by tylko pogorszyć swoje życie.

Wiele osób godzi się z reklamami, by dostać treść za darmo. Nie jest ona jednak za darmo, ponieważ:

1. Twoje życie jest gorsze przez oglądanie reklam.
2. Płacisz za reklamy, a tym samym za treść, poprzez kupowanie. Gdyby tak nie było, reklama by nie istniała.
3. Czas, jaki spędzasz oglądając reklamy, jest coś wart.

Staje się to coraz ważniejsze przez ilość czasu, jaki spędzamy online czy przed ekranem, czyli potencjalnie przed reklamami. Istnieją dwa kierunku, które moim zdaniem może przybrać reklama w przyszłości:

1. **Wszechobecność**. Jest to kierunek, w którym wydaje się, że to wszystko zmierza. Spędzamy tak dużo czasu na Facebooku, Twitterze, Gmailu i innych stronach, a wszystkie one są pokryte inwazyjnymi reklamami. z iPhonem i Google Glass, rozszerza się to, by wypełnić praktycznie każdy moment naszego życia. Reklama będzie wszędzie, skrojona dokładnie dla ciebie, bo reklamodawcy i wydawcy mają tak dużo informacji o tym, kim jesteś.

Będzie się oczywiście pojawiało coraz więcej usług, które pomogą nam blokować reklamy. Oczywiście istnieją blokujące rozszerzenia/pluginy do przeglądarek i ludzie używają urządzeń jak Tivo, by pomijać reklamy w telewizji. Możemy płacić, by nie mieć reklam w niektórych usługach. Jest to coś wartościowego. Zapłacić, by reklamy nie babrały twojego życia, chociaż oczywiście nie każdego będzie stać na taką usługę. Więc niektórzy będą płacić, by nie mieć reklam, a innych nie będzie na to stać i będą mieć reklamy wszędzie, na okrągło. Różnica pomiędzy tymi dwoma rodzajami życia będzie ogromna.

2. **Brak reklam**. Niektórzy mądrzy wydawcy będą wybierali brak reklamy. Tutaj na mnmlista, nie mam reklam. W jaki sposób się utrzymuję, jeśli nie z reklam? Sprzedając swoje usługi. To jest oczywiście trochę jak reklama, lecz myślę, że jest to naprawdę dużo lepsze. Nie mam reklam, które psułyby twoje doświadczenie tej strony, a jedyną rzeczą, jaką sprzedaję jest to, co i tak jest za darmo na mojej stronie (pomoc w polepszeniu twojego życia). A ponieważ już mnie znasz i jesteś na mojej stronie, to prawdopodobnie ufasz mi bardziej niż przypadkowemu reklamodawcy. Jeśli nadużyję tego zaufania, przestaniesz wchodzić na moją stronę. Mam silną motywację, by podtrzymywać twoje zaufanie będąc go godnym.

Jestem tylko jednym autorem w sieci. Istnieją jednak inni. Jesteśmy
wyjątkiem, lecz myślę, że ważnym wyjątkiem.
Czytelnicy/użytkownicy/widzowie mogą wybrać wydawców, którzy nie mają
reklam i unikać/blokować tych, którzy mają. Zagłosuj nogami. Bądź
świadomy tego, do kogo się udajesz, komu ufasz. Jeśli zrobi to
wystarczająco dużo ludzi, **brak reklam stanie się konkurencyjną
przewagą**. To zachęci innych do robienia tego samego i będziemy mogli wybierać życie bez durnych reklam, bez konieczności dodatkowych opłat.

To, która przyszłość nastanie, zależy od ciebie. Możesz postanowić nie czytać/oglądać/używać stron i usług, które posiadają reklamy (a jeśli jesteś wydawcą, możesz stworzyć model biznesowy pozbawiony reklam) albo możesz godzić się na durne reklamy i pozwolić, by wygrała ich wszechobecność.
