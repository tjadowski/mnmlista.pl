mniej rachunków
2010-10-11#1
/fewer-bills

Ostatnio ktoś napisał do mnie, że reguła &#8222;mniej to lepiej&#8221; nie ma zastosowania do posiadania pieniędzy na opłacenie rachunków.

To prawda. Z tym, że nie jest to prawda: posiadanie więcej pieniędzy nie jest lepsze. Posiadanie mniej pieniędzy oznacza, że stajesz przed wyborem: czy lepiej jest mieć dużo wydatków gdy nie starcza na życie, zadłużyć się&#8230; albo ograniczyć liczbę rachunków?

Z mojego doświadczenia wynika, że mniej rachunków jest najlepszym wyjściem. Oznacza mniej stresu, mniej płatności, mniej pracy wymaganej do ich opłacenia, więcej oszczędności, prostotę życia.

Oznacza to posiadanie mniejszej ilości rzeczy w życiu ale to nie jest złe. Mniej rzeczy w życiu oznacza kreatywne odkrywanie sposobów na bycie szczęśliwym.

Kilka przykładów:

* Telewizja: zrezygnowanie z niej oznacza, że będziesz miał więcej czasu na czytanie książek, wyjście na dwór czy granie w gry planszowe.
* Karta kredytowa: wyeliminowanie kredytu oznacza, że kupujesz rzeczy tylko wtedy, gdy ich potrzebujesz i masz na nie pieniądze.
* Samochód: pozbycie się samochodu oznacza korzystanie z alternatywnych środków transportu &#8211; chodzenie pieszo i jazda rowerem są zdrowsze i tańsze. Nie płacisz również za paliwo, ubezpieczenie, przeglądy i naprawy, myjnie, opłaty rejestracyjne, parkingowe, przejazdy na autostradach etc.
* Restauracje: zmniejszenie jedzenia na mieście oznacza więcej gotowania, a to może oznaczać świeżą, zdrowszą żywność.
* Kawa: ograniczenie ilości latte i cappuccino oznacza picie więcej wody i domowej herbaty czy kawy, co jest zdrowsze i tańsze.
* Ogrzewanie / chłodzenie: może nie udać ci się wyeliminować tych kosztów, lecz możesz ograniczyć rachunki poprzez ogrzewanie czy chłodzenie małych przestrzeni, a nie całego domu. Możesz też ubierać się cieplej / lżej.
* Prąd: ogranicz korzystanie z elektryczności, wyłączaj rzeczy z kontaktu, gdy z nich nie korzystasz.
* Hipoteka: sprzedaj dom, wynajmij mniejszą przestrzeń, pozbądź się większości rzeczy, byś nie potrzebował tak dużej przestrzeni. Przy okazji pozbędziesz się podatku od nieruchomości, kosztów utrzymania etc.
* Telefon: odłącz telefon stacjonarny albo komórkowy. Możliwe, że nie potrzebujesz internetu w telefonie.
* Siłownia: ćwicz w domu lub na dworze za darmo.
* Gazety i czasopisma: informacje są dostępne online. Czytaj książki z biblioteki.
* Wycieczki/wakacje: baw się niedaleko domu.
* Sprzątanie domu/ogrodu/urządzanie przestrzeni: Rób to samodzielnie zamiast płacić komuś za tę pracę.
* Przedszkola/prywatne szkoły: szkoły publiczne mogą być świetne. Możesz też samodzielnie uczyć dziecko w domu.
* Filmy/DVD: Wybieraj tylko niektóre i znajdź darmowe formy rozrywki.

Mógłbym wymieniać dalej, ale widzisz już o co chodzi. Ograniczenie rachunków oznacza bycie kreatywnym, ale w wielu przypadkach oznacza również prostsze, zdrowsze życie.
