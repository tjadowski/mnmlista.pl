unikaj nowych rzeczy
2009-10-20#1
/avoid-new

Tak jak rozmawialiśmy w [prawdziwym koszcie rzeczy](/prawdziwy-koszt-rzeczy), kupowanie czegoś nowego wymaga ekstrakcji i destrukcji dużej ilości zasobów, nie mówiąc już o niszczeniu środowiska w trakcie wydobycia, produkowania, pakowania i wysyłania przedmiotu.

Zatem gdy chcemy unikać kupowania nowych rzeczy, co możemy zrobić, czy czegoś potrzebujemy? Bo tak naprawdę zawsze są momenty, gdy czegoś potrzebujemy &#8211; nie jest to wtedy chęć czy pragnienie, lecz potrzeba spełnienia faktycznego celu. Możemy potrzebować nowych ubrań, książek, czy roweru, by ograniczyć jazdę samochodem.

Pewna kobieta zdecydowała, że [nie będzie kupować nic nowego](http://thenonconsumeradvocate.wordpress.com/exceptions-to-katys-compact-buy-nothing-new/), co jest interesującym rozwiązaniem, lecz prawdopodobnie nie dla większości ludzi. Jeśli nie chcesz nakładać na siebie tak drastycznych ograniczeń, oto jest 7 rzeczy, które możesz zrobić zanim kupisz nową rzecz.

1. **Rozważ ponownie swoją potrzebę.** Czy naprawdę tego potrzebujesz? Może jest to zachcianka? Czy możesz tak zmienić okoliczności, by tego nie potrzebować? To zawsze powinno być pierwszą rzeczą, jaką robisz.
2. **Pożyczaj.** Możliwe, że danej rzeczy będziesz potrzebować tylko na jakiś czas. Pożyczaj książki od znajomych i z biblioteki. Pożycz sukienkę na specjalną okazję. Pożycz skrzynkę z narzędziami by wykonać jakiś krótki projekt. Upewnij się też, że ty też udostępniasz swoje rzeczy innym, kiedy tylko możesz.
3. **Zapytaj znajomych i rodzinę.** Czasami ludzie, których znasz mają rzecz, jakiej potrzebujesz, lecz im już się ona nie przydaje. Zamiast ją pożyczać, możliwe że zgodzą ci się ją oddać. Wystarczy tylko zapytać. Często wysyłam maile, jeśli potrzebuję czegoś, co inni mogą mieć.
4. **[Freecycle](http://www.freecycle.org/group/PL/Poland)**. Ta sama idea lecz szersza sieć. W Polsce dopiero się to rozwija, lecz daje to możliwość oddawania i wymieniania się rzeczami z ludźmi, których nie znasz osobiście.
5. **Kupuj używane.** Jest to nieskończenie lepsze niż kupowanie czegoś
nowego, gdyż kupując rzecz używaną, nie przykładasz się do wydobywania z
ziemi nowych zasobów  ido nowej produkcji, lecz przedłużasz życie
zasobów, które już zostały użyte. Spróbuj poszukać na pchlim targu, w
second-handach, na [allegro](http://allegro.pl/),
[ebayu](http://ebay.pl/) lub [gumtree](http://gumtree.pl/).
6. **Zrób tę rzecz samodzielnie.** Nie będzie to działało w każdym przypadku (gdybym miał robić własne ubrania, ludzie śmiali by się ze mnie jeszcze bardziej niż robią to obecnie), lecz czasami możesz zrobić coś, co jest równie dobre, jak kupione, a wykonać to z niedrogich materiałów, które w dużej mierze możesz już mieć. Jest to niezwykle skuteczne, jeśli masz wprawę w rzemiośle i może być to dobry sposób na zaangażowanie całej rodziny.
7. **Obądź się bez tej rzeczy.** Wiem, że wygląda to podobnie do pierwszego punktu z tej listy, lecz tak naprawdę jest to nieco inne: decydujesz, że naprawdę czegoś potrzebujesz lecz nie możesz tego nigdzie znaleźć ani samodzielnie stworzyć. Czy powinieneś kupić nowe? Możliwe, że możesz obyć się bez tej rzeczy przez jakiś czas, zanim znajdziesz wersję używaną. Możliwe, że potrzebujesz tego, lecz nie <strong>od razu</strong>. Często znajdujemy rzeczy, gdy mamy oczy otwarte &#8211; ktoś może o czymś podobnym wspomni albo zobaczysz to gdzieś w internecie np. za tydzień. Czasami przez ten czas może również zniknąć potrzeba dla tej rzeczy i ucieszysz się wtedy, że poczekałeś.

Czasami możesz być zmuszony do kupienia nowej rzeczy, nawet po przejściu wszystkich tych punktów. Lecz jeśli możesz przejść najpierw przez tę listę, to często okaże się, że nie ma potrzeby kupować rzeczy jako nowej.
