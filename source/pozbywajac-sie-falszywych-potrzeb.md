pozbywając się fałszywych potrzeb
2010-08-31#1
/fake-needs

Nasze życia wypełnione są rzeczami, które potrzebujemy robić. Aż do momentu, gdy przyjrzymy się trochę bliżej tym potrzebom.

Pomyśl o tym, jakie potrzeby posiadasz: potrzeba sprawdzania maili co piętnaście minut, opróżnianie skrzynki odbiorczej, czytanie wszystkich blogów, utrzymywanie idealnego porządku, ubieranie się do pracy zgodnie z najnowszą modą. Potrzeba dręczenia swoich dzieci, kontrolowania współpracowników czy spotykania się ze wszystkimi, którzy chcą się spotkać, potrzeba bycia coraz bogatszym, czy posiadania świetnego samochodu.

Skąd biorą się te wszystkie potrzeby? Są całkowicie wymyślone.

Czasami potrzeby są tworzone przez społeczeństwo: branża, w której pracujesz wymaga, żebyś był w pracy o 9 rano lub żebyś ubierał się w czysty garnitur. Twoje otoczenie też ma pewne standardy i jeśli nie masz super trawnika i dwóch BMW w garażu, to będziesz oceniany przez innych. Jeśli nie masz najnowszego iPhone&#8217;a, nie będziesz miał statusu geeka i będziesz zazdrościł tego statusu tym, którzy go mają.

Czasami potrzeby są wymyślane przez nas samych: stale czujemy potrzebę sprawdzania maili, RSS, stron z aktualnościami, sms&#8217;ów czy Twittera, nawet jeśli nie ma żadnych negatywnych społecznych czy zawodowych konsekwencji, jeśli nie będziemy tego robić. Chcemy mieć idealnie pościelone łóżko, nawet jeśli nikomu innemu na tym nie zależy. Chcemy stworzyć listę celów w życiu, albo na najbliższy rok i osiągnąć każdy z nich, nawet jeśli nic złego nie stanie się, jeśli nie osiągniemy większości z nich.

Każda z tych wymyślonych potrzeb może być wyeliminowana. Wystarczy do tego chęć puszczenia ich.

Przyjrzyj się swoim wymyślonym potrzebom i zadaj sobie pytanie, dlaczego jest to tak ważna potrzeba. Zapytaj, co by się stało, jeśli byś ją zarzucił. Co dobrego by się stało? Czy miałbyś więcej wolnego czasu i więcej przestrzeni na koncentrowanie się i tworzenie, a może mniej stresu i mniej rzeczy do zrobienia każdego dnia? Czy staną się jakieś złe rzeczy? Jak bardzo prawdopodobne jest to, że coś takiego może nastąpić? Jak można temu zaradzić?

Te potrzeby są stworzone przez lęki i im bardziej szczerzy jesteśmy wobec tych lęków, tym lepiej. Staw czoła lękom i daj sobie czas na spróbowanie nowego podejścia &#8211; pozwól sobie na odpuszczenie danej potrzeby na godzinę, albo na jeden dzień. Na jeden tydzień. Jeśli nic złego się nie stanie, rozszerzaj ten czas i powoli odkryjesz, że to wcale nie była prawdziwa potrzeba.

Odpuszczanie takich potrzeb może dawać dobre samopoczucie. A odpuszczając je, uwalniasz samego siebie.
