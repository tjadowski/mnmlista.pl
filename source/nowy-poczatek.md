nowy początek
2010-07-25#1
/a-fresh-start

Tak jak pisałem poprzednio, jakiś czas temu razem z rodziną
uporządkowałem swoje rzeczy i [przeprowadziłem się do nowego
miasta](/przeprowadzka-do-nowego-domu). Kochamy to nowe miejsce, tęsknimy za starym&#8230; ale najciekawszą rzeczą jest dla mnie idea rozpoczęcia wszystkiego od nowa.

Jesteśmy w nowym mieście, mamy czystą kartę i to pozwala nam od nowa stworzyć swoje życie. Jest to przerażające, bo jako ludzie trzymamy się tego, co znajome, odnajdujemy komfort w rutynach i w tym, do czego jesteśmy przyzwyczajeni. Radzimy sobie ze zmianami ale zazwyczaj w małych ilościach. Ciężko jest poradzić sobie z dużymi zmianami, na poziomie wszystkiego, co jest dokoła nas.

Równocześnie jednak, jest to cudowna rzecz, gdyż świeży start oznacza, że nic cię nie ogranicza, nic nie powstrzymuje od stworzenia takiego życia, jakie chcesz.

Bolesne jest to, że zostawiliśmy również ludzi, których najbardziej
kochamy. Było to jak oderwanie sobie jednej ręki, chociaż bez ręki da
się żyć&#8230;. a bez bliskich osób nie jest to takie proste. Nie
polecam tego komukolwiek, chociaż wiem, że dzięki temu doświadczeniu
urośliśmy jako ludzie i staliśmy się silniejsi.

Pozbyliśmy się samochodu, co chciałem już zrobić od dawna. W poprzednim miejscu było to praktycznie niemożliwe, chociaż udało nam się tam mocno ograniczyć użycie samochodu. Dzisiaj, w dużym mieście chodzimy pieszo i używamy komunikacji miejskiej i jest to wygodne. Wkrótce będziemy mieć rowery.

Celowo wybraliśmy miejsce w pobliżu wszystkiego, czego potrzebujemy: sklepów spożywczych, biblioteki, księgarni, restauracji, sklepu z narzędziami, piekarni, ładnych parków, przystanków z dobrymi połączeniami. Gdybyśmy byli dalej od tego wszystkiego, pewnie moglibyśmy utrzymywać się taniej, ale wybraliśmy bycie bliżej centrum, gdzie można poruszać się pieszo.

Większość jedzenia kupujemy na bazarze, by uniknąć korzystania z opakowań i jedzenia przetworzonych rzeczy, co jest zdrowsze dla nas i dla środowiska. Wciąż nad tym pracujemy, ale i tak jest to już drastyczną zmianą na lepsze.

Biegamy w parkach, wszędzie gdzie się da chodzimy pieszo, odżywiamy się zdrowo, robimy ćwiczenia gimnastyczne gdy tylko mamy na to ochotę, bawimy się na trawie. Dzięki temu jesteśmy zdrowsi i w lepszej kondycji fizycznej niż kiedykolwiek wcześniej i bardzo nam się to podoba.

Posiadamy bardzo mało. I tak jest dobrze.

Jest to nowy start. Tak naprawdę jest to dopiero początek nowych możliwości. Nie jest to jeszcze w pełni nasz dom ale stanie się takim domem, jaki chcemy stworzyć.
