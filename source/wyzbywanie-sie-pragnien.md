wyzbywanie się pragnień
2010-02-22#1
/letting-go-of-desires

Wszyscy mamy pragnienia &#8211; jest to część bycia człowiekiem.

Chcemy być kochani, mieć przyjaciół, doświadczać radości, czuć się bezpiecznie.

Lecz pragnienie _rzeczy_ nie jest tak naturalne, jak często się nam wmawia. Z pewnością wszyscy mamy pragnienie posiadania rzeczy: dobrych samochodów, ładnych ubrań, domów, super komputerów i iphonów, pięknych mebli, laptopów, butów, biżuterii, torebek, rowerów itd.

Wszystkie te pragnienia są w nas wytworzone przez reklamę i marketing. Grają one na naszych naturalnych instynktach gromadzenia (bezpieczeństwo), przyjemności z jedzenia, narkotyków i seksu (pragnienie radości), dopasowywania się do subkultur poprzez ubrania i gadżety (pragnienie przyjaźni, przynależności) itd.

Takie pragnienia prowadzą do różnych problemów &#8211; tak naprawdę, do wszystkich problemów dzisiejszego społeczeństwa. One wszystkie są zakorzenione w ogromnym wpływie korporacji na nasze społeczeństwo. Wynikają z tego problemy jak otyłość, dług konsumencki, płytki konsumpcjonizm, przepracowanie (aby pracować na wszystkie te rzeczy), brak połączeń między ludźmi i dużo więcej.

O ile pragnienia są całkiem naturalne i nieuniknione, to jeśli nauczymy się wyzbywać wyprodukowanych w nas pragnień, to zaczniemy uwalniać się z łańcuchów konsumpcjonizmu.

Zacznij być świadomym tych pragnień &#8211; rozpoznawaj w sobie ich znaki. Zatrzymaj się, zanim im ulegniesz. Weź kilka głębokich oddechów, idź na spacer, zyskaj trochę perspektywy. Nie potrzebujesz więcej rzeczy i kupowanie nie rozwiązuje niczego. Znajdź szczęście bez większej ilości rzeczy.

Puść to pragnienie i poczuj lekkość, wolność. Stań się wolnym od pragnień, po jednym na raz (nie na zawsze, ale na daną chwilę). Pokochasz to.
