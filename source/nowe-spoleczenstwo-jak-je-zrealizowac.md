nowe społeczeństwo: jak je zrealizować
2010-04-23#1
/reimagined2

Poprzedni post: [nowe społeczeństwo](/nowe-spoleczenstwo) wywołał wiele pozytywnych reakcji&#8230; i było to bardzo zachęcające. Wiele osób chce żyć w świecie bez samochodów, z informacjami podawanymi cyfrowo (poza książkami, z których wiele osób nie chce rezygnować), z alternatywną edukacją, lokalną produkcją żywności, z podejściem nie-konsumpcyjnym, z dużą ilością wolnego czasu zamiast niewolniczych pensji.

Trik w tym: możesz to wszystko mieć, już teraz.

Tak często zapominamy, że rzeczy, które nas ograniczają, są w naszej głowie. Nie istnieją w realnym świecie, chyba że wierzymy, że istnieją. Na przykład pieniądze&#8230; już teraz żyjemy w świecie pozbawionym pieniędzy, gdyż pieniądze istnieją w naszych głowach. Z pewnością, istnieją pieniądze papierowe czy monety, lecz nie mają one żadnej wartości poza tą, w którą wierzymy, że mają; możliwość kupowania za nie różnych rzeczy; nasza potrzeba pracy za pieniądze, nasz stres wobec braku pieniędzy czy długu&#8230; to wszystko istnieje w naszej głowie. Świat dokoła nas, jeśli nagle przestalibyśmy wierzyć w pieniądze, byłby niepieniężny.

Tak samo jest z rządami. Istnieją tylko w umysłach zarządzanych i mają władzę tylko tak długo, jak rządzeni pozwalają im mieć władzę. To samo tyczy się każdego systemu: szkół, pracy, banków itd. &#8211; wszystkie istnieją w naszych umysłach.

Tak więc, by żyć w świecie wymyślonym na nowo, potrzebujemy jedynie użyć swojej wyobraźni. Już teraz mamy tę moc.

Chcesz żyć w świecie bez samochodów? Przestań używać samochodu. Teraz
świat, w jakim żyjesz staje się takim, w którym chodzisz, jeździsz na
rowerze i używasz publicznego transportu. Inni niekoniecznie za tobą
podążą, lecz to jest ich wybór. Jeśli chcesz żyć w obszarze, gdzie nie
ma żadnych samochodów, to [istnieją takie
miejsca](http://en.wikipedia.org/wiki/List_of_carfree_places) i możesz się do jednego z nich przenieść, jeśli jest to dla Ciebie ważne. Lecz już teraz, możesz żyć w świecie bez samochodów.

Chcesz żyć w świecie, gdzie jedzenie nie jest transportowane tysiące
kilometrów i hodowane przez olbrzymie koncerny agrarne? Stwórz własny
ogródek. Możesz zacząć od jednej rośliny, a potem dodawać następne, byś
w pewnym momencie miał wystarczające zasoby by się tym wyżywić. Możesz
też stworzyć [ogród lokalnej
społeczności](http://en.wikipedia.org/wiki/Community_gardening), albo
korzystać z targowisk. Możesz też dołączyć się do lub założyć
[CSA](http://www.localharvest.org/csa/).

Chcesz żyć w świecie z alternatywną edukacją? Zajmij się edukacją własnych dzieci. Nie jest to trudne i nie wymaga zasobów, chociaż internet i biblioteka są wspaniałą pomocą, jeśli masz do nich dostęp. Świat dokoła nas jest nieskończonym zasobem dla edukacji.

Chcesz żyć w świecie nie-konsumpcyjnym? Przestań kupować rzeczy. Dbaj o swoje rzeczy, by długo były użyteczne, przerzuć się na przedmioty wielorazowego użytku (np. chusteczki z materiału i pojemniki ze szkła), naprawiaj rzeczy, gdy się zepsują, wymieniaj się rzeczami. Przestań oglądać reklamy (co może oznaczać zaprzestanie oglądania telewizji lub czytania wypełnionych reklamami gazet i czasopism).

Chcesz żyć w świecie bez papieru? Przestań kupować i używać papieru. Chcesz pracować z domu albo w pobliżu domu? Załóż firmę, w której będziesz mógł to robić (kosztuje to prawie nic), albo wypracuj ze swoim szefem sposób na wspólną pracę zdalną.

Chcesz szczęścia? Wszystko czego potrzebujesz już tutaj jest, w świecie dokoła ciebie: piękni ludzie, wspaniała natura, nogi, których potrzebujesz by gdzieś dojść wśród tych rzeczy oraz oczy, uszy, usta i nos, których potrzebujesz by je wszystkie docenić.

Zdaję sobie sprawę, że nie powstrzymamy globalnego ocieplenia swoimi własnymi działaniami, lecz chociaż zatrzymamy swoje przyczynianie się do destrukcji naszej planety&#8230; a w najlepszym przypadku, zainspirujemy innych pokazując im, że to jest możliwe.

Zdaję sobie sprawę, że to wszystko będzie działało lepiej, gdy więcej ludzi zacznie to robić, więc znajdź przyjaciela albo członka rodziny, by do Ciebie dołączył i już masz partnera. Gdy znajdzie się trzecia i czwarta osoba, to macie już mały klub. Znajdź piątą i macie już mały ruch. A wtedy dzieje się już prawdziwa magia.

I ta magia, moi przyjaciele, może rozpocząć się dzisiaj.
