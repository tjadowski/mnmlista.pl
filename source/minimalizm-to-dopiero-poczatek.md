minimalizm to dopiero początek
2010-08-14#1
/the-start

Ostatnio otrzymałem trochę krytyki, że moja minimalistyczna filozofia ograniczania życia jest zbyt indywidualnym rozwiązaniem.

Zatrzymałem się na chwilę i zastanowiłem: czy jest to właściwa krytyka? Myślę, że na pewnych poziomach jak najbardziej &#8211; minimalizm, jaki proponuję jest czymś, co można przyjąć jedynie samodzielnie i prawdopodobnie nie zostanie on przyjęty przez wszystkich członków społeczeństwa. A skoro tak jest, to czy zmienia on cokolwiek?

Z pewnością &#8211; dla osoby, która przyjęła minimalizm. Może on zmienić twoje życie na lepsze i nie należy tego umniejszać. Ale czy zmieni świat? Czy rozwiąże problem głodu i globalnego ocieplenia? Z pewnością nie, jeśli będzie przyjęty jedynie przez małą grupę ludzi. By tak się stało, musiałby stać się bardzo popularny.

Zatem tak, zgadzam się. Ale czy w ogóle musimy propagować jedynie te rozwiązania, które zostaną przyjęte przez wszystkich na raz? Jeśli wierzymy, że dana rzecz jest dobra zarówno dla nas indywidualnie, jak i dla całego społeczeństwa, ale mamy wątpliwości, czy społeczeństwo jako całość przyjmie te rozwiązania, to czy to znaczy, że powinniśmy je zarzucić?

Nie wierzę w to. Uważam, że jeśli dany sposób życia jest dobry, to powinieneś żyć w ten sposób. Jeśli to sprawi, że twoje życie będzie lepsze, świetnie. Jeśli zostanie to przyjęte przez świat &#8211; jeszcze lepiej. Nie możemy sprawić, by problem zaadoptowania czegoś przez cały świat powstrzymywał nas od rozpoczęcia naszych własnych zmian.

Tym właśnie jest minimalizm praktykowany przez poszczególne osoby: początkiem. Sokrates powiedział: &#8222;Niech ten, kto chce poruszyć świat, najpierw poruszy siebie.&#8221; Gandhi powiedział: &#8222;Bądź zmianą, którą chcesz zobaczyć na świecie.&#8221; I ja mówię: zacznijmy od samych siebie. Jeśli nam się nie uda, jak możemy wymagać, by świat do tego dążył?

Kiedy już pokażemy, że minimalistyczne życie nie jest tylko jest możliwe, ale jest po prostu dobre, stanie się to świetnym przykładem dla innych. Możemy poruszyć innych swoim własnym życiem. Gandhi powiedział również &#8222;Moje życie jest moim przesłaniem.&#8221; Niech twoje życie będzie przesłaniem dla świata, twoim przykładem na lepsze życie. Niech to będzie twój początek zmiany.

Z wielu takich małych początków mogą narodzić się wielkie rzeczy.
