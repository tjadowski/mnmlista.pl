10 niezbędnych rzeczy
2010-09-25#1
/essentials

Przeczytałem niedawno [artykuł](http://www.gq.com/about/ten-essentials), gdzie projektanci mody wymieniali 10 rzeczy, które są dla nich niezbędne. Pomysł mi się bardzo podoba, lecz te listy wyglądają jak pochwała luksusowego konsumpcjonizmu.

Jestem ostatnim człowiekiem, z którym chcieliby zrobić taki wywiad (nie kieruję się modą), lecz zacząłem się zastanawiać: jakie jest moje &#8222;10 niezbędnych rzeczy&#8221;?

Zrobiłem więc taką listę:

1. **To co noszę**: jeansy. Uwielbiam grubą teksturę jeansów. Noszę je każdego dnia. Niektórzy ludzie lubią syntetyczne tkaniny, ponieważ są lekkie i szybko wysychają, lecz jeansy są tak samo wygodne.
2. **To co noszę**: t-shirt. Mam tylko kilka &#8211; czarny, niebieski i szary &#8211; lecz noszę je codziennie aż się zużyją.
3. **To co piję**: woda. Piję również kawę i herbatę, ale nic nie wygra z wodą. Piję ją przez cały dzień.
4. **To, co kocham jeść**: owoce. Świeże owoce z bazaru albo jagody zebrane własnoręcznie. Mmmm.
5. **Moja rozrywka**: książki. Jakikolwiek rodzaj. Kupuję używane, pożyczam od przyjaciół albo z biblioteki.
6. **Moje podstawowe narzędzie do pisania**: edytor tekstu. Używam również długopisu i notatnika, szczególnie, jeśli jestem poza domem i mam ochotę pisać.
7. **Moja zabawa**: chodzenie. Lubię wyjść na zewnątrz i po prostu obcować z miastem lub naturą. Nie potrzebuję nawet butów &#8211; chodzenie boso jest jeszcze bardziej przyjemne. A najlepiej: spacerowanie z kimś, kogo lubię.
8. **Moje źródło inspiracji**: przyroda. Ładny park, ogród, las, morze, góry.

W tym momencie skończyły mi się rzeczy, a ostatnie punkty to nawet nie są rzeczy. Naprawdę starałem się wymienić 10 pozycji, lecz nie jestem w stanie wymyślić czegoś więcej. Kiedy mam te wszystkie 8 rzeczy, jestem bardzo szczęśliwy: jeasny i t-shirt, woda i owoce, książka i notatnik, spacer wśród przyrody.

Mógłbym żyć wyłącznie tymi rzeczami &#8211; oczywiście potrzebowałbym więcej jedzenia, lecz nie dużo więcej. Nie potrzebuję nawet komputera &#8211; mógłbym pisać w notatniku i używać komputera w bibliotece, by prowadzić swojego bloga.

Nie potrzeba konsumpcjonizmu, by być szczęśliwym. Tak naprawdę życie jest dużo lepsze bez niego.
