minimalistyczne książki
2010-01-18#1
/minimalist-books

Tak, książki. Wiem, że dla wielu z nas pozbywanie się własności jest atrakcyjną perspektywą. Ale książki? Tylko nie książki! Książki są święte.

Prawda?

Możliwe. Kocham książki tak samo jak wszyscy. Kocham je fizycznie, odczuwając przyjemność poprzez ich zapach, dotyk, wygląd, czy są nowe czy używane. Kocham przeglądanie książek w sklepie całymi godzinami, odkrywając co chwila nowe światy. Uwielbiam przytulać się do nich rano albo tuż przed zaśnięciem, uciekając na chwilę od rzeczywistości. Uwielbiam rozmawiać o książkach, czytać o nich, otaczać się nimi.

Uczę się jednak uwalniać potrzebę posiadania ich na dłuższy czas. To jest powolny proces. Na początku, zmniejszałem swoją dość obszerną kolekcję książek pozbywając się 10 czy 20 na raz z różnych obszarów i oddając je na charytatywność lub sprzedając je. Potem stałem się bardziej agresywny w tym procesie i pozbyłem się dużej ich ilości, ograniczając się do jednej długiej półki. (Tak naprawdę, to półka rozszerzała się, gdy stawiałem książki pod półką i stawiałem kilka rzędów książek jeden na drugim. Dla mnie jednak był to spory postęp.)

Ostatnio zdecydowałem się pójść jeszcze dalej. Zbieram wszystkie książki, które trzymam &#8222;na wszelki wypadek&#8221; &#8211; gdybym chciał je jeszcze raz przeczytać, odnieść się do nich, czy gdybym znowu chciał uczestniczyć w maratonie czy triatlonie czy czymkolwiek innym czym się zajmowałem. Planuję niedługo urządzić masowe rozdanie książek.

Moja nowa zasada jest dość minimalistyczna: <strong>Jeśli nie planuję czytać tej książki przez następne 6 miesięcy, to pozbywam się jej.</strong> I zamierzam być realistyczny odnośnie ilości mojego czytania &#8211; czytam najwyżej jedną książkę na dwa tygodnie.

Jeśli mamy nauczyć się uwalniać od potrzeby trzymania się książek, oto lepsze podejście, bardziej minimalistyczne i bardziej rozsądne:

* Masowo oczyść się z książek. Będzie to na początku trudne, lecz wierz mi: jest to również ogromnie wyzwalające.
* Wypożyczaj książki z biblioteki. Moja obecna biblioteka nie jest zbyt duża, lecz kiedy latem przeprowadzę się do dużego miasta, to zamierzam uczynić tamtejszą bibliotekę publiczną moją największą półką.
* Kiedy skończyłeś już książkę, uwolnij ją. Daj ją przyjacielowi, by ją poznał. Oddaj ją na charytatywnie. Sprzedaj ją na aukcji. Uwolnij ją, byś mógł zacząć czytać kolejną książkę.
* Załóż z przyjaciółmi grupę wymiany książek. Wymieniajcie się książkami, które naprawdę wam się podobały. Zaoszczędzisz pieniądze i miejsce na półce.
* Na swojej półce trzymaj wyłącznie książki, które zamierzasz czytać w przeciągu najbliższych 6 miesięcy. Nie więcej.

Oczywiście istnieje też opcja kupienia czytnika ebooków, np. Kindle. Wtedy będziesz miał tylko jedno urządzenie z tysiącami książek. Prawdopodobnie niedługo pójdę w kierunku tej opcji, gdy już zdecyduję który czytnik mi odpowiada. Pewnie pod koniec roku.
