więcej żyj, mniej potrzebuj
2010-10-25#1
/needless

Im bardziej skupiam się na życiu, tym mniej potrzebuję.

Co to oznacza skupić się na życiu? Jest to przejście od zabiegania o
własność, status, cele i piękne **rzeczy**&#8230; do troski o faktyczne życie. Życie obejmuje: spacery, tworzenie, rozmowy z przyjaciółmi, przytulanie się do ukochanej osoby, zabawy z dziećmi, jedzenie prostych potraw, wychodzenie na dwór i aktywność fizyczną.

To jest życie. A nie kupowanie, oglądanie telewizji, jedzenie olbrzymich ilości tłustych i słodkich potraw nie dla utrzymania organizmu lecz dla przyjemności, krążenie po internecie, zamawianie rzeczy online czy bycie popularnym. Te rzeczy nie są życiem &#8211; są konsumpcyjnym spędzaniem czasu poprzez które wpadamy w pułapkę nadmiernej konsumpcji i bezmyślności.

Gdy skupiam się na życiu, wszystkie te fałszywe potrzeby stają się mniej ważne. Po co mi telewizja, skoro mogę wyjść na zewnątrz i eksplorować, być aktywny czy iść na spacer z przyjacielem? Po co mi zakupy, gdy mam już wszystko, czego potrzebuję. Mogę spędzać z kimś czas i tworzyć i potrzebuję do tego bardzo mało rzeczy.

Znam te rzeczy &#8211; wymagają praktycznie nic. Mogę żyć i potrzebować niewiele.

Potrzebować niewiele ale uzyskiwać ogrom zadowolenia&#8230; jest to niezwykle satysfakcjonujące. Jest to ekonomia zasobów, jakiej wcześniej nie doświadczałem.

Dzisiaj potrzebuję swoich bliskich, edytora tekstu, sposobu, by tworzyć, dobrej książki, prostego jedzenia, kilku ubrań i przestrzeni.
