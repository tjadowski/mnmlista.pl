potrzebujesz mniej niż myślisz
2010-04-16#1
/need-less

To niezwykłe, co zrobiła z nami nasza kultura: zostaliśmy uwarunkowani, by wierzyć, że luksus jest koniecznością, że potrzebujemy rzeczy, o których większość świata nawet nie śmie marzyć.

Rozejrzyj się dokoła swojego domu. Co jest faktyczną koniecznością? Bez czego mógłbyś się obyć?

Wiesz już, że większość świata żyje mając mniej niż to, co widzisz dokoła siebie. Cieszą się mając czystą wodę, schronienie, trochę jedzenia. Zapomnij o hamburgerach, ogromnych telewizorach plazmowych, wygodnych kanapach, iPhone&#8217;ach czy szafach przeładowanych butami i ubraniami.

Zapominamy również, że raptem kilka pokoleń temu, nasi dziadkowie i pradziadkowie również żyli mając dużo mniej i żyli wygodnie i szczęśliwie. Większość ludzi posiada niewiele więcej niż to, co konieczne, ewentualnie plus radio. Nie tak dawno temu ludzie żyli bez telewizorów, samochodów, mikrofalówek, piekarników elektrycznych, komputerów, gier wideo, klimatyzacji, pralek, zmywarek etc. Nie tak dawno temu, nie istniały centra handlowe, a zamawianie wysyłki z katalogu było luksusem.

Potrzebujemy bardzo mało: kilku ubrań, pary butów, trochę przyborów toaletowych (pasta do zębów, dezodorant, mydło), trochę jedzenia i dach nad głową.

Zastanów się:

* Telewizor: jeśli się tego pozbędziesz, to nie tylko uwolnisz całe godziny swojego czasu, to jeszcze wydasz mniej pieniędzy (na kablówkę czy wypożyczanie DVD). Będziesz miał więcej przestrzeni na czytanie, ćwiczenia fizyczne, spędzanie czasu ze znajomymi.
* Wszystkie twoje ubrania: czy mógłbyś nosić tylko kilka rzeczy? Ja tak robię i nikt na to nie zwraca uwagi.
* Jedzenie: zamiast zamawiać dostawę lub kupować wygodne jedzenie, czy mógłbyś kupić pełnowartościowe pożywienie i sporządzić na jego podstawie tygodniowe menu? Pomyśl: fasole, ryż i warzywa, zboża z orzechami i owocami, sałatki z orzechami i fasolami, albo owoce i orzechy.
* Meble: co jest absolutnym minimum, które ci wystarczy, by wciąż mieć szczęśliwe życie? Jakie są twoje główne aktywności (spanie, czytanie, jedzenie?) i czego potrzebujesz do każdej z nich?
* Gadżety: kiedyś żyłeś bez nich. Jak wyglądałoby twoje życie, gdybyś wrócił do takiego stylu? Czy miałbyś więcej czasu pozbawionego rozkojarzeń?
* Komputer: ok, z pewnością dzisiaj wydaje się to koniecznością. Lecz czy naprawdę nią jest? Czasami zastanawiam się, czy mógłbym poradzić sobie korzystając przez 1-2 godziny dziennie z komputera w miejscowej bibliotece. Naprawdę uważam, że jest to możliwe, ale jeszcze nie zdecydowałem się na ten odważny krok.
* Samochód: wielu ludzi żyje szczęśliwie bez niego. Jest to pożeracz zasobów, potrzebuje tony twoich pieniędzy (i pracy, którą poświęcasz na zarabianie tych pieniędzy), przyczynia się do globalnego ocieplenia, jest niebezpieczny. Czy mógłbyś kiedyś z niego zrezygnować?
* Pralka: czy mógłbyś prać swoje ubrania ręcznie każdego dnia? Zajmuje to 10-15 minut.

Z pewnością w twoim domu są jeszcze inne rzeczy, które powinieneś wziąć pod uwagę. Miej otwarty umysł.
