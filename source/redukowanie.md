redukowanie
2010-10-06#1
/paring

Jedną z rzeczy, jakie kocham w minimalizmie jest to, że nie ma on
 końca. Nie schodzisz do minimum rzeczy i nie mówisz „zrobione”.

Jest to ciągłe redukowanie. I jest to dobre.

Po co chcieć ciągle to robić, zamiast po prostu skończyć ten proces? 
Ponieważ proces redukowania jest tak naprawdę procesem zadawania sobie 
pytania: „Co jest ważne?”

W tumulcie codziennego życia zapominamy o tym, co jest ważne. 
Potrzebujemy świadomości, by przywróciła nas do tego, co niezbędne. I 
dla mnie redukowanie sprowadza mnie do tej świadomości.

Istnieją liczne przykłady redukowania – na przykład regularnie 
redukuję ilość moich ubrań. Patrzę na pokój i usuwam z niego 
niepotrzebne przedmioty. Z komputera usuwam programy, których nie 
używam.

Stopniowo przerabiałem też wygląd tej strony. Kilka lat temu była 
przykładem czystego designu, lecz od tamtej pory usunąłem z niej jeszcze
 więcej rzeczy. Nikt tego nie skomentował. Uwielbiam, kiedy taka 
redukcja spotyka się z milczącą akceptacją.

Redukowanie jest pięknym sposobem na wydobywanie niezbędnych rzeczy i
 na bycie ich świadomym każdego dnia. Myślę, że w dzisiejszych czasach 
jest to konieczne.
