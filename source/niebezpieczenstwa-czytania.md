niebezpieczeństwa czytania
2013-10-25#1
/reading

Jednym z największych powodów, dla których odchodzę od mojej filozofii minimalizmu, jest czytanie.

Konkretnie czytanie o tym, co robią inni.

Czytam bloga czy artykuł o tym, co ktoś robi interesującego: 
podróżuje, używa nowego systemu produktywności, wykonuje nowy program 
ćwiczeń fizycznych, parzy artystyczną kawę, piecze chleb. I wtedy ja też
chcę to robić.

Myślę, że wszyscy tak mamy. Wszyscy czytamy rzeczy, które nas 
inspirują, czy słyszymy je od przyjaciela i fantazjujemy, że robimy tę 
samą rzecz.

Często jest to dobra rzecz – inspiracja jest dobra, prawda? Uczenie 
się od innych jest z pewnością dobre. Lecz ta inspiracja często sprawia,
 że zapominam o tym, czego się nauczyłem i zaraz idę nową ścieżką, 
kupując dużo nowych rzeczy, by zająć się tą nową kwestią… tylko po to, 
by porzucić ją, gdy przeczytam coś innego.

Zdarzyło mi się to już wiele razy. Chcę uczyć się hiszpańskiego, 
programować, piec chleb, robić pizzę, parzyć herbatę, wędrować, uprawiać
 crossfit, rysować, pisać fikcję, grać na gitarze etc.

Pojedynczo, każda z tych rzeczy jest cudowna. Lecz kiedy mam obsesję 
wobec każdej kolejnej rzeczy do nauczenia się, cierpią na tym inne 
rzeczy. Nie mogę nauczyć się ich wszystkich na raz. Takie rozkojarzenia 
powstrzymują mnie od bycia dobrym w którejkolwiek z tych rzeczy.

Co może temu zaradzić? Skupienie. Trzymaj się jednej rzeczy tak 
długo, aż faktycznie ją opanujesz. Pamiętaj o swoich priorytetach. Nie 
rozkojarzaj się każdą nową rzeczą, jaką przeczytasz.

Odpowiedzią nie jest powstrzymanie się od czytania, lecz bycie bardziej uważnym wobec swoich impulsów, gdy czytasz.
