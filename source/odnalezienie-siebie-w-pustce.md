odnalezienie siebie w pustce
2011-12-14#1
/finding

Często tworzymy swoje utożsamienie z używaniem _rzeczy_.

Mamy logo, slogany czy powiedzonka na ubraniach i pokazuje to innym ludziom, kim jesteśmy. Mamy tatuaże i piercingi, czapki baseballowe, akcesoria, smartfony, designerskie torby czy buty&#8230; i to wszystko przekazuje innym informację o tym, kim jesteśmy.

W domu, to co mamy na ścianie, pokazuje innym kim jesteśmy. Jakie programy w TV oglądamy, jakie książki czytamy, kim z celebrytów się interesujemy i czyje artykuły czytamy. Jakie marki lubimy na Facebooku. To jest nasza tożsamość.

Co się stanie, jeśli to wszystko usuniemy? Kiedy zostaniesz z prostym ubraniem, pustym domem&#8230; jak wtedy wyrazisz siebie? Czego wtedy użyjesz do stworzenia tożsamości? Mógłbyś powiedzieć, że twoja tożsamość brzmiałaby wtedy &#8222;minimalista&#8221;. Wyjdźmy jednak poza tę etykietkę.

W pustce, stawiamy czoła brakowi. Jest to przerażająca rzecz, jeśli nie jesteś do niej przyzwyczajony. Musisz bliżej przyjrzeć się temu brakowi i zastanowić się &#8222;Co mi pozostało?&#8221;

Kiedy jesteś tylko ty i nic więcej, musisz spojrzeć wewnątrz siebie. Musisz zadać sobie pytanie kim jesteś. I to może być przerażające. Zaczynasz kwestionować, czy jesteś odpowiedni jako osoba, a następnie zastanawiasz się, skąd pochodzi to poczucie, że jesteś nieodpowiedni, niewystarczający. Zaczynasz zdawać sobie sprawę, że nie ma nic bardziej prawdopodobnego niż to, kim już jesteś. Że nikt nie jest &#8222;bardziej odpowiedni&#8221; niż ty. Są jedynie różni ludzie. Jeśli postrzegasz ich jako &#8222;lepszych&#8221;, to tylko dlatego, że mierzysz ich wobec standardu stworzonego przez kogoś innego. Gdy usuniesz ten uznaniowy i bezsensowny standard, to nie ma już &#8222;lepszych&#8221;. Jesteś tylko ty, który jesteś.

Jest pusty pokój i ty. I ty jesteś wystarczający. Jesteś wszystkim, czego potrzeba w tym pokoju. Wypełniasz go swoim światłem i cudem swojego istnienia i zdajesz sobie sprawę: _rzeczy_, których używałeś do wyrażania siebie, były tylko podpórką. Nie potrzebujesz żadnej z nich. Ty wystarczasz.

W pustce, odkrywasz to, co wystarcza.
