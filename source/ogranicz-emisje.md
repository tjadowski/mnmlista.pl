ogranicz emisję
2009-12-22#1
/reduce-footprint

Chciałbym podzielić się z wami kilkoma ideami minimalizmu, które mogą ograniczyć twoją osobistą emocję dwutlenku węgla.

Tak jak wspominałem wcześniej, minimalizm jest świetnym sposobem na lżejsze kroczenie po ziemi. Konsumowanie mniej jest ważniejsze niż ekologiczne zakupy, chociaż zachęcam do obu tych rzeczy.

Przejdź więc od razu do porad:

1. **Jedz mniej.** Ostatnio o tym pisałem. Mniej konsumowanego jedzenia oznacza mniej zużytych zasobów i mniej zanieczyszczeń z procesu tworzenia tego jedzenia i dostarczania go tobie.
2. **Jedz mniej mięsa.** Na całym świecie produkcja wołowiny [bardziej przyczynia si do zmiany klimatu](http://noimpactman.typepad.com/blog/2009/05/no-impact-mans-top-ten-ecolifestyle-changes.html) niż cały sektor transportu. Wieprzowina i drób również w dużej mierze przyczyniają się do zanieczyszczenia i emisji dwutlenku węgla, w porównaniu z roślinami.
3. **Jedz lokalnie.** Transport jedzenia z miejsca jego wyhodowania do miejsca przetworzenia i pakowania, a potem do supermarketu to wysoki koszt dla środowiska. Jedzenie lokalne nie tylko w dużej mierze zmniejsza koszt transportu, lecz również wspiera lokalnych rolników zamiast korporacji. Rozejrzyj się za miejscowym jedzeniem, poszukaj targu lub  bazaru lub bliskiego sklepu ze zdrową żywnością.
4. **Mniej jeździj.** Pracuj z domu lub zdalnie gdy tylko jest to możliwe. Łącz załatwienie różnych spraw, by wszystko zrobić przy mniejszej ilości podróży. Przeprowadź się do miejsca w pobliżu swojej pracy i wszystkich rzeczy, jakie potrzebujesz. Więcej chodź pieszo i jeździj rowerem albo używaj transportu miejskiego. Ograniczanie jazdy samochodem wymaga czasu, lecz jeśli jesteś tego świadomy, to możesz dokonywać zmian po trochu. Dzięki chodzeniu i jeżdżeniu na rowerze będziesz również zdrowszy.
5. **Mniej podróżuj.** Samoloty to duży dodatek do zmiany klimatu. Podróżuj mniej robiąc wideokonferencje, jeżdżąc na wczasy bliżej domu i rozważając swoje faktyczne potrzeby odnośnie podróży. W ostatnich latach kilka razy podróżowałem, lecz wcześniej spędziłem 7 lat bez ani jednego lotu.
6. **Kupuj mniej.** Kupowanie wielu rzeczy jest marnotrawstwem. Każda rzecz wymaga dużo zasobów i w dużej mierze przyczynia się do zmiany klimatycznej (zobacz [prawdziwy koszt rzeczy](/prawdziwy-koszt-rzeczy)). Zatem ogranicz ilość tego, co kupujesz. Zobacz, czy możesz coś pożyczyć, sprawdź czy dana książka jest w bibliotece, dbaj by to co masz dłużej ci służyło, znajduj innowacyjne sposoby na inne wykorzystywanie tego co już masz, albo sam wykonaj daną rzecz, albo obądź się bez niej. Wiele razy zdasz sobie sprawę, że dana rzecz nie była koniecznym zakupem i nie będzie ci jej brakowało.
7. **Kupuj używane.** W ten sposób unikasz kupowania nowej rzeczy i zużywania wszystkich zasobów, które są potrzebne by ją stworzyć i przetransportować. Przedłużasz życie czegoś, co już zostało kupione. Poszukaj na targowiskach, wyprzedażach, antykwariatach, na aukcjach Allegro, eBay, Gumtree czy [Freecycle](http://freecycle.org/). Często znajdziesz naprawdę fajne rzeczy.
8. **Mniejszy dom.** Z pewnością nie jest to zmiana, jakiej dokonasz w tym tygodniu, lecz jest to coś do przemyślenia na dłuższą metę. Mniejszy dom to mniej zasobów, by je stworzyć, wymaga mniej energii, wody, ciepła, a tym samym mniej emisji. Jeśli pozbędziesz się wielu swoich rzeczy i rozważysz swoje potrzeby, to zdasz sobie sprawę, że potrzebujesz mniej miejsca.
9. **Zużywaj mniej energii.** Nawet w przypadku mniejszego domu, istnieje cała masa sposobów ograniczania energii. Mniej ogrzewaj i chłodź. Wyłączaj światła. Wyjmuj z kontaktu nie używane urządzenia, susz pranie rozwieszając je.
10. **Używaj mniej wody.** Nie bierz długich pryszniców &#8211; namocz się, zakręć wodę, namydl się, odkręć wodę i spłucz. Nie podlewaj trawnika i mniej myj swój samochód (albo pozbądź się samochodu). Mniej pierz ubrania (chodź w nich dłużej). Oszczędzaj wodę, gdy myjesz ręce czy naczynia.
11. **Bez papieru.** Wiele biur czy nawet domów zużywa całe tony papieru, w większości przypadków bez potrzeby. Nie drukuj niczego, jeśli możesz przeczytać to na komputerze. Kataloguj wszystko cyfrowo, a nie w szafkach. Zadbaj o to, by rachunki i inne dokumenty były wysyłane elektronicznie, a nie zwykłą pocztą. Zrezygnuj z wysyłki katalogów. Gazety i czasopisma czytaj online zamiast je kupować. I przestań w końcu wysyłać faksy.
12. **Stań się weganinem.** Nie jest to konieczny krok, lecz mimo to go zalecam. Jedzenie wegańskie, w przeciwieństwie do tego co ludzie o nim myślą, może być naprawdę pyszne i zaspokajające. Często jest też zdrowsze (mniej tłuszczów nasyconych, mniej kalorii). Szczególnie nie jedzenie mięsa, produktów mlecznych ani jajek oznacza wycofanie się z przemysłu, który w straszny sposób niszczy środowisko i jest niesłychanie okrutny wobec zwierząt.
