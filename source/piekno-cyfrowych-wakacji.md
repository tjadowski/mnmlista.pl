piękno cyfrowych wakacji
2010-05-26#1
/digital-vacation

Wczoraj zrobiłem sobie 24-godzinne cyfrowe wakacje.

Było pięknie.

Przerwa od cyfrowej komunikacji jest bardzo odświeżająca i próbuję ją od czasu do czasu robić. Oczyszcza twoje życie z hałasu i pozwala odnaleźć ciszę, skupić się na tym, co ważne, być w spokoju ze sobą.

Oto, czego nie robiłem podczas mojej cyfrowej przerwy:

* sprawdzanie maila
* używanie / czytanie twittera
* używanie / czytanie facebooka
* czytanie RSS
* sprawdzanie wiadomości ze świata
* oglądanie telewizji
* oglądanie YouTube czy innych serwisów wideo online
* słuchanie radia
* czytanie czegokolwiek w internecie, poza kilkoma dłuższymi artykułami, które miałem już otworzone w przeglądarce. było to tylko czytanie, bez łączenia się z siecią.

Oto niektóre z rzeczy, które za to robiłem podczas swojej przerwy:

* biegałem razem z żoną
* medytowałem z nią
* mieliśmy długą, miłą rozmowę
* napisałem kilka wpisów na bloga
* spędziłem trochę czasu na zabawie z dziećmi
* piłem kawę
* przeczytałem trochę książki
* przeczytałem wspomniane już artykuły
* ogoliłem głowę
* spotkałem się z tatą
* odwiedziła mnie moja babcia
* zjadłem obiad z mamą, siostrami, żoną i dziećmi

Patrząc na to, co robiłem i czego nie robiłem, powiedziałbym że ten dzień był sukcesem. Robiłem rzeczy, które dawały mi radość i odciąłem rzeczy, które po prostu zajmowały by mi czas.

Czy zalecam tym samym, że powinniśmy odciąć się od tych wszystkich rzeczy jak email, Twitter, Facebook, blogi, newsy? Nie. Uważam, że w małych dawkach, wzbogacają one nasze życie. Potrzebujemy jednak regularnych cyfrowych przerw, by nie przejęły one kontroli nad naszym życiem.

Planuję organizować sobie cyfrowe przerwy raz w tygodniu. Ty też tego spróbuj i daj mi znać, co myślisz!
