Kindle i iPad to urządzenia marketingowe
2011-12-28#1
/devices

W każde święta tysiące ludzi dostaje nowe Kindle, iPady, iPhone&#8217;y czy iPody. Nowe zabawki są użyteczne i piękne.

I chociaż widzę atrakcyjność tych urządzeń &#8211; sam byłem przez nie kuszony wielokrotnie &#8211; wiem również, że są one najlepszymi urządzeniami marketingowymi.

Tak, są użyteczne. Tysiące książek w jednym małym urządzeniu do czytania? W całej szczerości, jest to niesamowite. Zawsze popieram coś, co zachęca ludzi do czytania i lekkości równocześnie. Można ich używać do pracy, maili, networkingu, pokazywania zdjęć, oglądania filmów, słuchania muzyki, uczenia dzieci matematyki i czytania, odkrywania nowych światów&#8230; są one naprawdę bardzo użytecznymi urządzeniami.

Jednak gdy już takie urządzenie posiadasz, to co jest pierwszą rzeczą, jaką robisz? Kupujesz do niego jakąś treść. Ponieważ tym właśnie one są w istocie &#8211; urządzeniami treści i dostajesz je z bardzo małą ilością treści, która nie starczy nawet na dzień. Więc kupujesz książki i to jest właśnie główny cel Amazona i jest bardzo skuteczny. Kindle może kosztować cię ok 100$, lecz wydasz setki jeśli nie tysiące dolarów na książki.

A książki to dopiero początek zakupów. Jeśli masz iPada, to poza książkami będziesz kupował filmy, seriale i muzykę. Kindle Fire również pozwoli ci kupić te media. Jeśli masz iPhone&#8217;a lub iPoda, muzyka jest koniecznością, chociaż inne media również kupowane są garściami. Urządzenia z Androidem, czy Nook też są takie same.

A potem są aplikacje. Apple sprzedało miliony aplikacji, co oznacza, że jeśli masz jedno z ich urządzeń, to prawdopodobnie kupisz ich od razu kilka zaraz po otrzymaniu tej nowej zabawki.

Więc jeśli ktoś dał ci nowe piękne urządzenie, to dali ci coś, co prawdopodobnie będzie cię kosztowało tysiące dolarów, nie wliczając w to kosztów połączenia urządzenia z internetem (które również mogą być bardzo wysokie, jeśli potrzebujesz abonamentu).

Nie oczerniam kogoś, kto kupił sobie takie urządzenie lub je otrzymał. Są one naprawdę użyteczne i atrakcyjne. Ale zauważmy ich prawdziwy cel. W tym nowym świetle możemy używać naszej technologii świadomie.
