usuń ze znajomych
2009-10-17#1
/unfriending

Chociaż jeszcze nie opanowałem tej techniki, to jest to coś, co rozważam i pomyślałem, że wrzucę to tutaj dla dyskusji.

Ta technika to &#8222;usuwanie z listy znajomych&#8221;.

Dlaczego jest to tak ważne dla minimalisty? Ponieważ niektórzy z nas chcą uczestniczyć w społecznościowych sieciach jak Twitter, Facebook i różnych systemach blogów, bez zagrzebywania się w olbrzymim strumieniu informacji, która jest konsumowana gdy tylko w nich uczestniczysz.

Trendem jest obecnie posiadanie tysięcy &#8222;przyjaciół&#8221;, niezależnie od tego, czy ich faktycznie znasz czy nie. Ja też tak robiłem: gdy założyłem konto na Facebooku, to automatycznie zacząłem dodawać ludzi, którzy wysłali mi zaproszenia i wylądowałem z listą ponad 1000 znajomych, z których większości nie znałem. Na Twitterze zacząłem robić tę samą rzecz, lecz ostatnio zacząłem usuwać ludzi, których nie znam, prawdopodobnie wkurzając ich takim zachowaniem.

Trend podążania za dużą ilością ludzi ma swoje dobre i złe strony. Jedną z zalet jest to, że poznajesz w ten sposób więcej ludzi niż normalnie. Rozszerzasz również swój własny wpływ i tworzona przez ciebie treść rozszerza się szerzej, jeśli właśnie o to ci chodzi.

Minusem jest jednak to, że ciężko jest nadążyć z taką ilością społecznych informacji. Wadą jest też to, że tworzone relacje są z konieczności płytkie, gdyż nie jesteś w stanie ukształtować głębokich więzi z tysiącami ludzi.

Zastanów się więc nad usunięciem ze znajomych ludzi, których nie znasz. Albo przynajmniej o których coś wiesz &#8211; czytanie wpisów osoby, która cię interesuje w jakiś sposób, jest jak najbardziej ok, jeśli robisz to z umiarem.

Wygląda to tak. Kiedy usuwasz ludzi z listy znajomych, to możesz ich w ten sposób obrazić. Równocześnie jednak wielce upraszczasz swój bieg informacji i możesz baczniej śledzić wpisy ludzi, których pozostawiasz na takiej liście.

Co najważniejsze, zaczynasz wtedy prawdziwie rozmawiać i tworzyć prawdziwe relacje.

Nie wiem, jaka jest dobra liczba znajomych. Zakładam, że to pewnie jest kilkadziesiąt osób &#8211; zdecydowanie poniżej 100. Jeszcze do tego poziomu nie doszedłem, lecz jest to coś, co rozważam.

Usuwanie ludzi z listy znajomych może ich obrazić, lecz jest bardzo wyzwalające.
