odnajdywanie radości
2010-03-30#1
/finding-contentedness

Prawie każdy, kogo znam, cały czas szuka czegoś lepszego.

Chcą mieć lepsze życie, lepsze ubrania, lepszy samochód, lepszą pracę, lepsze mieszkanie. I rozumiem to, gdyż przez większą część swojego życia miałem tak samo.

Dopiero ostatnio, gdy powoli nauczyłem się odnajdować zadowolenie, byłem w stanie polepszyć swoje życie:

* Zdałem sobie sprawę, że spędzanie czasu z moją żoną, dziećmi i samym sobą było wszystkim, czego potrzebowałem, nie musiałem już uciekać się do rozrywki czy zakupów. Wydawałem mniej i wyszedłem z długów.
* Nauczyłem się, jak być zadowolonym z jedzenia, które sam przyrządzam i przestałem jeść cały czas na mieście (chociaż wciąż zdarza mi się jeść w restauracji). Wyszczuplałem.
* Nauczyłem się badać wszystko co jest dokoła mnie i zachwycać się tym. Przestałem tyle jeździć samochodem i jestem gotowy się go pozbyć. Mniej przyczyniam się do globalnego ocieplenia i jestem w dobrej formie od chodzenia i jeżdżenia na rowerze.
* Przede wszystkim zatrzymałem nieskończony cykl pragnienia więcej, pragnienia lepiej i zdałem sobie sprawę z tego, już wszystko mam. Jestem teraz dużo szczęśliwszy.

Odnalezienie zadowolenia nie jest czymś, co zdarza się w przeciągu dnia. Przychodzi to raczej w małych dawkach. Oto niektóre rzeczy, które możesz zrobić już dzisiaj, by nauczyć się odkrywać to zadowolenie:

* Rozejrzyj się dokoła teraz, lub gdy będziesz siedział w swoim domu. Zdaj sobie sprawę, że wszystko dokoła ciebie jest wystarczające do twojego szczęścia. Czego potrzebujesz, by być szczęśliwym? Jedzenia, schronienia, innych ludzi, czegoś spełniającego do robienia i umysłu nastawionego na zadowolenie.
* Chcesz robić coś, co cię spełnia? Nie musisz zmieniać pracy &#8211; po prostu pomagaj innym tak jak tylko potrafisz. Pomóż swoim współpracownikom odnieść sukces. Bądź przy przyjaciołach, gdy będą cię potrzebować. Spędzaj czas z bliskimi i wspieraj ich. Bądź wolontariuszem dla potrzebujących. Wspomóż swoją lokalną społeczność tak jak tylko możesz.
* Potrzebujesz ludzi w swoim życiu? Znajdź sąsiada i zaprzyjaźnij się z nim. Zostań wolontariuszem i bądź otwarty na ludzi. Spędzaj czas ze współpracownikami. Bądź taktowny, przyjazny, pozytywny we wszystkich relacjach międzyludzkich.
* Zacznij liczyć wszystkie rzeczy, za które jesteś wdzięczny.
* Kiedy zauważysz, że myślisz o czymś czego chcesz, zacznij doceniać to, co już masz, każdego dnia.
* Bądź bardziej obecny we wszystkim co robisz &#8211; jedząc, biorąc prysznic, chodząc, pracując, zmywając naczynia, rozmawiając, pisząc, pijąc wodę.
