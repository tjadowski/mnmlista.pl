usuń rozkojarzenia
2010-02-08#1
/distractions

Jeśli chodzi o minimalizm w działaniu, to rozkojarzenia są największą przeszkodą.

Musimy najpierw odkryć, co jest dla nas najważniejsze, co nas najbardziej pasjonuje, nad czym chcemy spędzać swój czas. A następnie musimy skupiać się na tych rzeczach w pierwszej kolejnosci.

Są jednak rozkojarzenia. Przeszkadzają one w tym skupieniu, czyż nie?

Musimy więc zabić rozkojarzenia z zapałem równym maniakalnego dyktatora. Oczywiście bez faktycznego przelewu krwi.

Bez rozkojarzeń, będziesz w stanie się skupiać. Odnajdziesz spokój. Znajdziesz czas na robienie tego, co kochasz.

Oto jak to zrobić:

* Ogranicz swoje sieci społecznościowe do jednej (lub dwóch, jeśli spełniają różne cele) &#8211; włączając w to Twittera, Facebooka, MySpace, NasząKlasę, fora internetowe itp. Są one ogromnym rozkojarzeniem.
* Ogranicz liczbę swoich społecznościowych &#8222;przyjaciół&#8221;. Trzymaj się faktycznych przyjaciół i znajomych. Networkowanie z tysiącami ludzi, których nie znasz, jest płytkie i rozkojarzające.
* Ogranicz czas spędzany na serwisach społecznościowych i na pisanie maili do określonych pór dnia. Daj sobie np. jedną godzinę dziennie na te rzeczy.
* Mniej zajmuj się mailami. Zacznij od wysyłania mniej. Rzadziej sprawdzaj skrzynkę. Używaj telefonu i rozmów twarzą w twarz, jeśli tylko jest to możliwe.
* Wyłącz internet, gdy masz pracować. Odłącz sieć i pracuj bez rozkojarzeń.
* Oddziel konsumpcję od kreacji. Czytanie, networkowanie i mailowanie to zupełnie inne rzeczy niż faktyczne tworzenie. Rób to w innych przedziałach czasu.
* Wydziel sobie czas na czytanie. Jeśli dużo czytasz w sieci lub poprzez RSS, określ odpowiednie limity i rób to o wyznaczonym czasie.
* Wyłącz powiadomienia. Email, BlackBerry, GG, cokolwiek innego. Wszystkie je wyłącz.
* Usuń ikony z pulpitu. Przenieś je wszystkie do jednego folderu i używaj wyszukiwania programów lub paska szybkiego uruchamiania.
* [Posprzątaj swoje biurko](http://zenhabits.net/2007/01/steps-to-permanently-clear-desk/).
* Używaj muzyki do blokowania odgłosów otoczenia.
* Odejdź od komputera, spędzaj czas z żywymi ludźmi.
* Wyłącz smartfona. Serio.
* Bądź [jednozadaniowy](http://zenhabits.net/2007/02/how-not-to-multitask-work-simpler-and/) i skupiony.
* Skup się najpierw na najważniejszych zadaniach, zanim się rozkojarzysz.
* Ustaw limity dla swojej pracy. Jeśli twój czas jest ograniczony, wykorzystasz go w najlepszy sposób.
