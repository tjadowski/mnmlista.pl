unikaj nowego sprzętu
2011-08-23#1
/gear

Jedną z najtrudniejszych kwestii, z jaką się spotykam będąc minimalistą, jest sprawa nowych hobby &#8211; prawie wszystkie wymagają nowych rzeczy.

Jeśli chcesz zacząć jeździć na rowerze, pływać kajakiem, uprawiać wspinaczkę skałkową etc., to jedną z pierwszych rzeczy jakie robisz, to rozglądanie się za sprzętem, którego to wymaga.

Nie jestem na to odporny. Robiłem to tysiące razy.

Nauczyłem się ostrożnie podchodzić do tej chęci kupowania nowego sprzętu.

Thoreau napisał kiedyś: &#8222;Strzeż się wszelkich przedsięwzięć, które wymagają nowych ubrań&#8221;.

Sugerował, że jeśli chcemy zacząć nowe przedsięwzięcie (lub hobby), to róbmy to najpierw w naszych starych ubraniach. Jest to dobra rada.

Chcesz biegać? Spróbuj robić to najpierw w ubraniach, jakie już posiadasz. Tak samo z jogą, jazdą na rowerze, wspinaczką. Spróbuj tego w swoich starych ubraniach.

Możesz potrzebować różnego sprzętu: lin, kasku. Na początku je wypożyczaj. Po jakimś czasie, gdy już jesteś pewien, że chcesz kontynuować daną aktywność, sprawdź na Gumtree, czy może ktoś ma taki sprzęt do oddania.

Zanim zmienisz swoje ubrania i wyposażenie, poczekaj, aż zmienisz się sam.

Kiedy próbujesz nowych rzeczy, nie kupuj ubrań i sprzętu od razu. A kiedy już znajdziesz darmowy sprzęt dla nowej aktywności, oddaj swój stary sprzęt, którego nie potrzebujesz.

Rozważ również, czy naprawdę potrzebujesz w swoim życiu tej nowej aktywności. Czy możesz zaspokoić te same potrzeby w prostszy sposób? Kiedy myślę o nowych hobby, to zdaję sobie sprawę, ze mogę dostać wszystko, czego chcę chodząc, biegając, bawiąc się w parku, czytając książki, pisząc artykuły korzystając z narzędzi, które już mam, spędzając czas z rodziną i przyjaciółmi. Żadna z tych rzeczy nie wymaga sprzętu ani nowych ubrań.
