podejście strzelby i karabinu
2011-10-30#1
/scattered

Wiele osób próbuje robić zbyt wiele rzeczy, ponieważ martwią się, że mogą pominąć zrobienie czegoś ważnego. Chcą robić wszystko, co możliwe, na wypadek, gdyby okazało się, że jest to ważne.

Jest to podejście strzelby. Strzelba wystrzeliwuje wiele małych kulek &#8211; większość z nich ominie cel, lecz to jest ok, ponieważ wystarczy, by trafił tylko niektóre. Jest to dobre do polowania, lecz do życia, polecam podejście karabinu.

Karabin wystrzeliwuje dużo celniejszy pocisk, z dużo większą siłą. Celujesz w konkretny cel i nie marnujesz tyle energii.

Przyjaciel, który wybierał się na kemping, zabrał całą przyczepę sprzętu i zapasów, ponieważ nie wiedział dokładnie czego będzie potrzebować. Dużo bardziej doświadczony przyjaciel potrzebował jedynie 5kg plecak, ponieważ doświadczenie podpowiadało mu, co jest konieczne, a co zbędne. Wiedział, jak celować w ważne rzeczy.

Inny przyjaciel, który wypuszczał swój pierwszy produkt online, spędzał całe godziny (czy nawet miesiące), wkładając dużo wysiłku w tworzenie bonusów, długich stron sprzedażowych, ogromnego produktu, wszelkich rodzajów promocji  i próbek etc. Nie był pewien, co będzie ważne, więc zrobił wszystko, co możliwe, ponieważ bał się, że nie pójdzie mu dobrze, jeśli pominie coś ważnego. Gdy ja uruchamiałem produkt, starałem się, by był prosty i starałem się sprawić, by ten mały wkład stał się bardzo cenny. Robię bardzo mało w uruchomienie produktu, ponieważ nauczyłem się, że nie ma to tak dużego znaczenia, jak stworzenie świetnego produktu i posiadanie czytelników, którzy mi ufają. Robię mniej, lecz wiem, co jest ważne i się na tym skupiam.

Lęk przed pominięciem czegoś ważnego sprawia, że używamy podejścia strzelby i robimy zbyt dużo. Większość z tego, co robimy nie trafi w cel, lecz pocieszamy się, że niektóre elementy trafią w ważny cel. Problem polega na tym, że nie wiemy, czym jest ten cel i używanie podejścia strzelby oznacza, że nigdy nie zyskamy doświadczenia w znajdowaniu tego celu, ani w trafianiu w niego.

Podejście karabinu oznacza, że będziesz zmuszony do określenia, co jest ważne. Będziesz zmuszony do nauczenia się dobrego celowania, poprzez praktykę.

To jest minimalizm.
