uwolnienie praw i podejście minimalistyczne
2009-09-06#1
/uncopyright-and-a-minimalist-mindset

Niektórzy z was wiedzą, że nie jestem zwolennikiem praw autorskich. Tak
naprawdę, to [usunąłem](/prawa) prawa autorskie z tego blogu.

Chociaż może się wydawać, że usuwanie praw autorskich i minimalizm nie mają nic wspólnego, to wierzę, że wywodzą się one z tego samego nastawienia.

W taki sposób.

Prawo autorskie wywodzi się z podejścia ochronnego, które zakłada, że twórca jest właścicielem swojej pracy i musi chronić tę własność, by czerpać z niej zysk. Twórca będzie dzielił się swoją pracą z innymi, lecz tylko za określoną cenę, a każda osoba, która używa tej pracy bez zapłaty albo na jej podstawie tworzy dalsze dzieła, dokonuje kradzieży.

To jest podejście prawa autorskiego.

Podejście usuwania praw autorskich polega na tym, że dajesz bez gwarancji zysku, pozbywasz się własności i wierzysz, że to co tworzysz należy do świata. Masz nadzieję na rozwijanie świata chociaż w małym stopniu i jeśli inni skorzystają z twojej pracy, to dobrze. Jeśli inni użyją twojej pracy do stworzenia czegoś nowego i pięknego, to jest to wspaniałe.

Twórca uwalnia swoją własność, ponieważ trzymanie się jej rani świat, a próba chronienia tej własności prowadzi do niepotrzebnego stresu.

Minimalista również rezygnuje z własności, przynajmniej w jakimś stopniu i wierzy, że posiadanie rzeczy nie czyni go szczęśliwym. Szczęście odnajduje w robieniu rzeczy, pomaganiu innym i tworzeniu.

Z tego miejsca minimalista wspiera usuwanie praw autorskich. W ten sposób daje światu swoją twórczość i ma nadzieję, że świat będzie przez to lepszy, nawet jeśli tylko odrobinę.
