lekkość jedzenia mniej
2009-12-08#1
/eating-less-to-be-lighter

Możliwe, że dużo czytasz o minimalnej estetyce, o posiadaniu mniejszej ilości rzeczy, lecz mało jest informacji na temat minimalistycznego jedzenia.

W naszej kulturze jemy dużo za dużo (i marnujemy zbyt dużo jedzenia). Kilka lat temu miałem 30kg nadwagi i wsuwałem jedzenie tak jak każdy. Wiem jak to jest samemu zjeść całą pizzę, kupować w fastfoodach powiększone zestawy z dodatkową porcją i desery i zawsze zjadać wszystko co znajdzie się na ogromnym restauracyjnym talerzu.

To jest zbyt dużo i prowadzi do otyłości na niespotykaną skalę. Duża część kryzysu opieki zdrowotnej jest spowodowana naszym przejadaniem się.

Można to w dużej mierze rozwiązać po prostu jedząc mniej.

Oddzielnym tematem jest to, co jemy &#8211; organiczne, prawdziwe jedzenie, najlepiej wyhodowane lokalnie, ugotowane w domu z minimum przetwarzania i pakowania. Dzisiaj jednak chcę porozmawiać tylko o jedzeniu mniej.

Skupiam się na tym w moim własnym życiu, szczególnie ostatnio i pilnuję nie tylko jakości jedzenia, lecz również jego ilości. Myślę, że zostaliśmy uwarunkowani do jedzenia bez zastanowienia i w ten sposób przyzwyczailiśmy się do jedzenia zbyt dużo. Do napychania się aż po brzegi. Co oczywiście wcale nie jest zdrowe.

Skupiam się na tym, by jeść do momentu, aż będę prawie pełen. Jem aż poczuję, że chcę zjeść jeszcze tylko trochę i zatrzymuję się. Oddycham. W przeciągu około 10 minut, czuję, że jestem już usatysfakcjonowany i nie potrzebuję dalej jeść.

Oto kilka porad, które pomagają w tym procesie:

* Zaczynaj od małej porcji. Nie nakładaj na talerz całej sterty jedzenia.
* Jedz powoli i uważnie.
* Rób przerwy pomiędzy kęsami. Kosztuj jedzenie.
* Zatrzymaj się zanim osiągniesz sytość i poczekaj.
* Do posiłku pij wodę.
* Jedz co 2-3 godziny albo zaakceptuj głód i poczekaj jeszcze trochę.
* Jeśli zgłodniejesz niedługo po posiłku, zjedz przekąskę &#8211; owoc, warzywa, garść orzechów.
* Ograniczaj jedzenie powoli. Nie próbuj od razu zbyt dużych restrykcji. Na teraz jedz trochę mniej, dostosuj się, a następnie ogranicz jedzenie jeszcze trochę.

Z czasem się zmienisz i będziesz w stanie jeść mniej. Będziesz zdrowszy (zakładając, że wcześniej jadłeś zbyt dużo), lżejszy i będziesz żył bardziej oszczędnie.
