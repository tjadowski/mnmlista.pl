minimalistyczne jedzenie
2010-01-28#1
/minimalist-eating

Co je minimalista? Kilka ziaren ryżu dziennie?

Oczywiście istnieje wiele sposobów, lecz należy rozważyć to, czy zgodne z minimalizmem jest jedzenie ogromnych ilości jedzenia, wielkich porcji tłustych potraw w domu czy w restauracjach.

Moim zdaniem nie. Minimalista będzie jadł mniej, przygotowując jedzenie w prosty sposób z kilku składników, będzie też jadł uważnie i ekologicznie.

Oto sposób:

* Jedz mniej. Jeśli masz nadwagę, to jedzenie mniej jest absolutnie najlepszą rzeczą, jaką możesz zrobić. Jeśli jesteś wychudzony, jedzenie mniej nie jest dobrym pomysłem. Na wyspie Okinawa, która słynie z długowieczności, ludzie faktycznie jedzą mniej kalorii niż gdzie indziej. Zatrzymują się, gdy są w 80% pełni. Robiłem to z dobrymi wynikami. Trikiem jest zmniejszać swoje porcje po trochu, a twój żołądek będzie się zmniejszał. Nie jest to trudne, jeśli robisz to powoli, stopniowo. Nie głódź się, lecz naucz się jeść do momentu, gdy jesteś prawie pełen &#8211; po 5 minutach zdasz sobie sprawę, że jesteś naprawdę pełen.
* Mniej składników. Wypróbuj przepisy trójskładnikowe (plus przyprawy, olej i woda) &#8211; istnieje ich bardzo dużo w internecie. Ja lubię płatki owsiane, orzechy i owoce (z cynamonem); czarna fasola chili z pomidorami (plus kolendra, cayenne, chili, sól); czarna fasola i komosa; jogurt sojowy, jeżyny i orzechy; płatki kokosowe, owoce i mleko sojowe; jabłka i migdały. Wiesz już o co chodzi.
* Proste przygotowanie. Powyższe dania wymagają bardzo mało przygotowań. Jeśli naprawdę kochasz gotować, to ta rada nie jest dla ciebie. Jednak dla osób, które normalnie jedzą na mieście lub kupują gotowe potrawy, ważne jest, by znaleźć takie pożywienie, które nie wymaga dużego przygotowania. Dobrze jest robić mało z niewielką ilością składników &#8211; ma to być świeża, prawdziwa żywność, która jest pełna smaku i zdrowa.
* Jedz uważnie. Zamiast jeść przy telewizorze, spróbuj zwracać uwagę na każdy kęs, smakując jedzenie i wyciągając z niego jak najwięcej, jedząc mniej.
* Jedz ekologicznie. Weganizm jest bardziej ekologiczny niż jedzenie mięsa i produktów mlecznych, gdyż rośliny wymagają mniej zasobów (nawet mniej niż pasące się swobodnie zwierzęta). Jeśli każdy stałby się weganinem, mielibyśmy dużo więcej jedzenia niż potrzeba na całym świecie, zużywalibyśmy mniej zasobów i ograniczali emisję dwutlenku węgla.
