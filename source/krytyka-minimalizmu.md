krytyka minimalizmu
2011-03-19#1
/tics

Minimalizm powoli zyskuje na popularności, więc coraz częściej pojawia się też krytykowanie minimalizmu.

Prawie każdy, kto nie uważa siebie za minimalistę, ma jakąś krytykę. Dzieje się tak w dużej mierze dlatego, że funkcjonuje to jako trend, a ludzie mają skłonność do atakowania wszystkiego, co jest modne. Myślę jednak, że dużo większym powodem jest to, że ludzie czują się zagrożeni, gdy ktoś krytykuje ich styl życia, a tak naprawdę tym właśnie jest minimalizm. Krytyką współczesnego sposobu życia.

W minimalizmie nie chodzi o to, by być cool (chociaż niektórzy mogą tak myśleć). Chodzi o przewartościowanie naszego życia. Minimalizm staje naprzeciw trendom nadmiernego konsumpcjonizmu &#8211; konsumpcji jako podstawowej czynności w naszym życiu. Jest to krytyka status quo, czyli posiadania zbyt wielu rzeczy, bezmyślnego kupowania gadgetów, nowych samochodów, ubrań i innych luksusowych rzeczy.

Ta krytyka zagraża wielu ludziom, więc osoby krytykujące minimalizm usprawiedliwiają w ten sposób swój styl życia. Spójrz na jeden z wielu głosów krytyki: &#8222;Nie jestem minimalistą, zdaję się na to, co jest właściwe.&#8221; To może i brzmi dobrze, lecz jeśli minimalizm jest zadawaniem sobie pytania &#8222;czy to jest niezbędne?&#8221;, to jakie pytanie zadaje autor tej myśli? &#8222;Czy to jest właściwe?&#8221; No cóż, za właściwe można uznać cokolwiek &#8211; moje BMW jest właściwe dla mojego życia, prawda? Tak naprawdę takie podejście jest podtrzymywaniem status quo.

A jest to tylko jeden z wielu przykładów. Tak samo jest, gdy mówię ludziom, że jestem weganinem &#8211; natychmiast bronią się dlaczego jedzą mięso. Myślę, że to dobrze &#8211; przynajmniej pomyślą nad tym, często po raz pierwszy.

Tak szczerze, to nie nie mam nic przeciwko krytyce minimalizmu &#8211; cieszę się z niej. Za każdym razem, gdy widzę krytykę, uśmiecham się. Minimalizm nie jest dla mnie popisywaniem się, lecz zwyczajnie rozpoczęciem dyskusji. I to działa: ludzie zaczynają mówić o tych sprawach, stając po różnych stronach, i to jest super. Ja po prostu stawiam pytanie dla wszystkich krytyków, czy po prostu bronią się, czy może ich argumenty pochodzą ze szczerego miejsca, z czysto racjonalnych pobudek.
