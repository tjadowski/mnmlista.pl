niezbędne zbędne
2009-09-06#2
/rethinking-necessities

Jedną z podstaw minimalizmu jest to, że eliminujesz tak wiele zbędnych rzeczy, jak tylko możesz, by zrobić miejsce na to co ważne.

Jeśli nie potrzebujesz tony ubrań, to pozbądź się ich większej części. Jeśli nie potrzebujesz nowego gadżetu, nie kupuj go. W granicach rozsądku, oczywiście.

Uczysz się być zadowolonym z tego, co już posiadasz, z tego co niezbędne, z robienia rzeczy, które kochasz, a nie z samego posiadania rzeczy.

Zabawne jest jednak, jak często zakładamy, że coś jest niezbędne, a tak naprawdę jest zbędne. Problem polega na tym, że kategoryzujemy rzeczy jako niezbędne, gdyż się do nich przyzwyczailiśmy i wydaje się nam, że nie możemy się bez nich obyć. Trudno jest wtedy dokonywać dużych zmian.

Kilka przykładów:

* **Samochód.** Samochody postrzegane są jako rzeczy niezbędne. Zadziwiające jednak jest to, że ludzie żyli bez nich przez długi czas przed XX wiekiem. Nawet dzisiaj, [niektórzy ludzie](http://carfreefamily.blogspot.com/) dają radę żyć [bez samochodu](http://daily.sightline.org/daily_score/series/the-year-of-living-car-lessly-experiment). Jest to możliwe &#8211; szczególnie jeśli żyjesz w miejscu z systemem publicznego transportu. Można też obecnie współdzielić samochód. Możesz więc używać go kiedy potrzebujesz, za mniej niż kosztowałoby cię posiadanie go. Można też jeździć rowerem i chodzić pieszo i łączyć to z transportem publicznym i współdzielonym samochodem.
* **Mięso.** Wiele osób wierzy, że nie mogą żyć bez kotletów i hamburgerów. I byłem jedną z nich. Dzisiaj jestem nie tylko wegetarianinem, lecz w większej części weganinem. Nie jest to trudna zmiana, jeśli dokonujesz jej powoli. Jest również zdrowsza i korzystniejsza dla środowiska &#8211; hodowla zwierząt na mięso i produkty mleczne jest niezwykle szkodliwa dla środowiska i jest ogromnym marnowaniem naszych naturalnych zasobów.
* **Dużo ubrań.** Nie zachęcam do chodzenia nago (choć inni to robią) ani nie polecam posiadania tylko jednego ubrania. Możliwe jest jednak posiadanie mniej ubrań niż większość ludzi. Nie musimy ciągle kupować ubrań, by być modnym &#8211; możemy kupować dobre jakościowo, ponadczasowe ubrania, o kolorach i wzorach wybranych odpowiednio, by wszystkie nasze ubrania do siebie pasowały.
* **Duży dom / mieszkanie.** Jeśli masz mniej rzeczy, to potrzebujesz mniejszego domu / mieszkania.

To tylko kilka przykładów &#8211; pomyśl o wszystkich rzeczach, które uważasz za niezbędne. Czy naprawdę takie są? Co naprawdę jest ci potrzebne poza jedzeniem, schronieniem, podstawowym ubraniem i bliskimi osobami?
