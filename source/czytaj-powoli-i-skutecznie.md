czytaj powoli i skutecznie
2009-12-01#1
/slow-reading

Niedawno przeczytałem [wpis](http://www.procopytips.com/double-reading-speed), który uczył, w jaki sposób podwoić swoją prędkość czytania&#8230; zwróciłem uwagę na tę tezę:

&#8222;Oczywiście, im szybciej czytasz, tym bardziej jesteś produktywny. Jeśli podwoisz prędkość czytania, to podwoisz swoją produktywność.&#8221;

Nie zgadzam się z tym. Myślę, że trzeba czytać wolniej i skupiać się na wolniejszym wykonywaniu rzeczy. Zwiększa to twoją skuteczność, co jest inną definicją produktywności niż &#8222;robienie rzeczy szybciej&#8221;.

Argumenty oparte były na idei, że każdy projekt wymaga dużej ilości czytania &#8211; materiałów, książek, blogów, notatek. Nie wspomina o mailach, lecz można zakładać, że również w tym obszarze szybsze czytanie może wydawać się bardziej produktywne.

Z pewnością, jeśli szybko przelecisz przez materiały do czytania, to szybciej wykonasz projekt. A następnie możesz przelecieć przez następne zadanie i jeszcze jedno i następne i bum! Jesteś produktywny!

Tyle tylko, że produktywność to nie prędkość, nawet jeśli wmawia się nam, że tak jest. Produktywność to tak naprawdę skuteczność. Chodzi tu o dokonywanie rzeczy &#8211; i to wykonywanie najważniejszych rzeczy, a nie po prostu rzeczy.

Kiedy szybko przelatujemy przez zadania i projekty, to tracimy perspektywę. Zapominamy o tym, co jest ważne i po prostu próbujemy wykonać rzeczy tak szybko, jak to tylko możliwe.

Zamiast tego, zatrzymaj się. Pomyśl o tym, co jest najważniejsze. O tym, co najbardziej potrzebujesz wykonać. Następnie odsuń wszystko na bok i skup się. Wykonaj tę jedną rzecz, lecz zrób to powoli i zrób to dobrze.

Jeśli czytanie jest ważne, skup się na nim i wykonaj je powoli. Będzie to dużo bardziej przyjemne i tak samo przyjemny będzie projekt. A kiedy naprawdę kochasz to co robisz, to produktywność jest naturalnym skutkiem ubocznym.

Zwolnij, nie przyspieszaj. Czytaj wolniej &#8211; przeczytasz mniej, lecz bardziej się tym ucieszysz.
