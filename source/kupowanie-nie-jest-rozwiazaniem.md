kupowanie nie jest rozwiązaniem
2009-09-16#1
/buying-is-not-the-solution

Często, gdy chcemy rozwiązać jakiś problem, albo dokonać jakiejś zmiany w życiu, to kupujemy coś:

* Jeśli chcemy być uporządkowani, to kupujemy pojemniki, teczki i organizery do szaf.
* Jeśli chcemy schudnąć, kupujemy jedzenie dietetyczne, zestaw do ćwiczeń lub członkostwo w siłowni.
* Jeśli chcemy pomóc środowisku, to kupujemy produkty ekologiczne.
* Aby wyjść z długów, zatrudniamy finansistę albo kupujemy oprogramowanie do księgowości.
* Jeśli chcemy oszczędzać paliwo, to kupujemy mniej spalający samochód (być może hybrydę).
* Jeśli chcemy rozpocząć nowe hobby, kupujemy nowe materiały czy sprzęt.
* Jeśli chcemy robić nowe rzeczy, to kupujemy nowe ubrania (ubrania do ćwiczeń, do pracy, na jogę, ubrania ładniejsze, ubrania na luzie).
* Jeśli chcemy, by dom wyglądał lepiej, kupujemy nowe meble i dekoracje.
* Jeśli chcemy być bardziej &#8222;cool&#8221;, to kupujemy nowe gadżety. Albo super koszulki.
* Jeśli chcemy ulepszyć nasze życie, to kupujemy nowe książki na różne tematy.

Mógłbym wymieniać dalej, lecz widzisz już o co chodzi.

Kupowanie nie jest rozwiązaniem. Albo jest nim bardzo, bardzo rzadko.

Zamiast tego, kupuj mniej. Zatrzymaj się zanim pójdziesz coś kupić. Zobacz, czego możesz użyć z już posiadanych rzeczy. Zobacz, czy ktoś inny posiada coś, co możesz pożyczyć lub wymienić w barterze. Zobacz, czy możesz rozwiązać dany problem bez używania czegokolwiek nowego.

Oto kilka przykładów:

* Chcąc pomóc środowisku, [konsumuj mniej](/krocz-lekko-po-swiecie). Żyj prosto.
* Aby stracić na wadze, jedz mniej. [Jedz czysto](http://zenhabits.posterous.com/clean-eating-a-definition).
* Aby mieć dobrą kondycję, spróbuj minimalistycznych ćwiczeń, po prostu spacerując, biegając, pływając lub wykonując ćwiczenia z obciążeniami.
* Aby wyjść z długów, wydawaj mniej, oszczędzaj pieniądze, spłacaj długi.
* Jeśli chcesz, żeby twój dom wyglądał lepiej, usuń z niego bałagan.
* By zaoszczędzić na paliwie, mniej używaj samochodu.
* Aby uporządkować swoje rzeczy, [usuń bałagan](/5-prostych-krokow-na-usuniecie-balaganu-z-szafy).
* Aby polepszyć swoje życie, czytaj online, albo po prostu zacznij wprowadzać małe zmiany na przestrzeni czasu.

Wiesz już o co chodzi. Czasami będziesz potrzebował rzeczy do rozwiązania problemów, lecz zobacz najpierw co już posiadasz, co możesz pożyczyć lub na co możesz się z kimś zamienić. Możesz też kupić rzecz używaną.

—

Ironicznie, zauważyłeś pewnie, że sprzedaję książkę o minimalizmie: Prosty przewodnik minimalistycznego życia. Kosztuje 9,95zł. Ma uwolnione prawa autorskie i nie ma żadnych zabezpieczeń DRM.

Nie musisz kupować tego ebooka aby prowadzić bardziej minimalistyczne
życie. Ten blog oferuje wiele darmowych pomysłów, tak jak i [inne
blogi](/linki) i możesz robić to samodzielnie redukując to co posiadasz i to co robisz, by zostały tylko rzeczy niezbędne.

Oferuję tego ebooka, byś mógł zaoszczędzić trochę czasu na poszukiwaniach i mam nadzieję, że gdy go kupisz, będzie on dla ciebie użyteczny.
